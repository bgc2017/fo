












《佛說佛名經》卷第五


「南無無畏世界普勝如來　南無十方名稱世
界智稱如來　南無地世界山王如來　南無
地功德世界波頭摩輪境界勝王如來　南無
然燈輪世界善住如來　南無普莊嚴世界大
莊嚴佛境界如來　南無倚世界作一切功德
如來　南無歡喜世界畢竟成就佛寶功德如
來　南無星宿行世界智上勝如來　南無蓋
行莊嚴世界智起光明威德王勝如來　南無
波頭摩世界波頭摩生王如來

「歸命如是等無量無邊諸佛、應、知。

「南無法境界自在佛(胡本云自下皆有世界，略不明應、知)　南無月
中光明佛　南無香象佛　南無阿彌陀光明
佛　南無波頭摩山佛　南無波頭摩生勝佛
　南無旃檀勝佛　南無寶積佛、　南無智慧佛


「歸命如是等無量無邊諸佛、應、知。

「南無無畏作王佛　南無功德成就勝佛　南
無光明幢佛　南無無量功德作佛　南無功
德成就勝佛　南無一切功德成就勝佛　南
無波頭摩成就勝佛　南無炬住持佛　南無
寶上勝佛、　南無金色華佛

「歸命如是等無量無邊諸佛、應、知。

「南無上王佛　南無星宿王佛　南無無量彌
留佛　南無虛空輪清淨王佛　南無無量聲
佛　南無寶山佛　南無種種寶俱蘇摩花佛
　南無勝眾佛　南無無塵離塵放發佛

「歸命如是等無量無邊諸佛、應、知。

「南無不宿發修行佛　南無金色華佛　南無
寶舍佛　南無種種華成就佛　南無放光明
佛　南無俱蘇摩成就佛　南無放蓋佛　南
無稱力王佛　南無淨聲佛、　南無淨勝佛

「歸命如是等無量無邊諸佛、應、知。

「南無無量眾佛　南無上首佛　南無無障礙
眼佛　南無破散一切諸趣佛　南無斷一切
疑佛　南無無相聲佛　南無畢竟得無邊功
德佛　南無寶成就勝佛　南無波頭摩上勝
佛、　南無寶上佛

「歸命過去未來如是等無量無邊諸佛、應、知。

「南無無障礙發修佛　南無無邊佛　南無寶
彌留佛　南無日然燈上勝佛　南無智成就
勝佛　南無憂鉢羅然燈佛　南無十方然燈
佛　南無賢勝佛　南無莎羅自在王佛　南
無師子佛　南無寶彌留佛　南無大毘婆尸
佛　南無妙勝光明佛　南無功德王光明佛

　南無華王佛、　南無無量明佛

「歸命如是等無量無邊諸佛、應、知。

「南無功德一味佛　南無十方然燈佛　南無
賢勝佛　南無娑羅自在王佛　南無師子佛
　南無寶彌留堅佛　南無毘婆尸佛　南無明
王佛　南無上首佛、　南無無上首佛

「歸命如是等無量無邊諸佛、應、知。

「南無大龍佛　南無香上勝佛　南無香勝幢
佛　南無栴檀屋佛　南無香幢佛　南無栴
檀香佛　南無無邊精進佛　南無月上王佛
　南無十上光明佛　南無波頭摩上佛　南無
驚怖波頭摩華成就上王佛

「歸命如是等無量無邊諸佛、應、知。

「南無寶網佛　南無善住王佛　南無香象王
佛　南無與一切樂佛　南無示一切念佛
　南無不空說佛　南無能滅一切怖畏佛　南
無不住王佛　南無寶光明佛　南無與一切
眾生安隱樂佛

「歸命如是等無量無邊諸佛、應、知。

「南無觀無量境界佛　南無虛空莊嚴勝佛
　南無無邊莊嚴佛　南無修行幢佛　南無成
就驚怖勝花佛　南無賢勝佛　南無清淨眼
佛　南無大將軍佛　南無上勝高佛　南無
不可勝幢佛

「歸命如是等無量無邊諸佛、應、知。

「南無可依佛　南無無量無邊佛　南無香彌
留佛　南無月輪間王佛　南無妙彌留寶成
就勝佛　南無聞彌留善勝佛　南無淨勝佛
　南無無障礙眼佛　南無無邊功德作佛　南

無威德王佛　南無願善思惟成就佛　南無
清淨輪王佛　南無智上佛　南無精進仙佛
　南無智山佛　南無方作佛　南無大會上首
佛　南無最上首佛　南無智護佛　南無上
勝佛　南無現示眾生境界無障見佛　南無
不成境界佛　南無無障礙光明佛　南無發
光明無礙佛　南無佛波頭摩上成就勝佛
　南無觀一切佛境界現形佛　南無說堅佛
　南無化聲佛　南無波頭摩勝佛　南無寶成
就勝佛　南無海彌留佛　南無無垢慧佛
　南無智華成就佛　南無積勝上威德寂靜佛
　南無離貪境界佛　南無離一切取佛　南無
不可思議功德成就勝佛　南無現成就勝佛
　南無無畏去佛　南無香風佛　南無無等香
光佛　南無雲妙鼓聲佛　南無功德成就勝
佛　南無無量頻迅境界彌留聚佛　南無香
勝彌留佛　南無無量彌留佛　南無無量光
明佛　南無普見佛　南無無畏佛　南無得
無畏佛　南無月然燈佛　南無火然燈佛
　南無勝修佛　南無勝眾佛　南無金剛成佛
　南無智自在王佛　南無智力稱佛　南無無
畏勝佛　南無功德王光明佛　南無善眼佛
　南無堅自在王佛　南無彌留王佛　南無虛
空彌留寶勝佛　南無賢上勝佛　南無梵吼
聲佛　南無寶華佛　南無波頭摩成就勝佛
　南無栴檀香佛　南無須彌劫佛　南無勝莊
嚴佛　南無寶蓋佛　南無香象佛　南無無
邊勝佛　南無不空說名佛　南無不可思議
功德王光明佛　南無無畏王佛　南無波頭

摩上勝佛　南無常得精進佛　南無藥王佛
　南無安隱佛　南無無邊意行佛　南無無邊
境界佛　南無無邊光明佛　南無無邊眼佛
　南無金色境界佛　南無無邊虛空境界佛
　南無星宿王佛　南無香上勝佛　南無虛空
勝佛　南無妙勝佛　南無方作佛　南無妙
彌留佛　南無無障礙眼佛　南無金剛佛
　南無然炬佛

「歸命如是等無量無邊諸佛、應、知。

「南無火幢佛　南無賢無垢威德光佛　南無
智積佛　南無稱力王佛　南無功德王光明
佛　南無見智佛　南無波頭摩妙勝佛　南
無成就勝佛　南無寶光明佛　南無寶蓮華
勝佛　南無遠離疑成就佛　南無眾上首佛
　南無拘留孫佛　南無幢王佛　南無波頭摩
功德佛　南無放光明佛　南無彌勒佛　南
無光明波頭摩光佛

「南無勝王佛　南無法幢佛　南無無量奮迅
佛　南無海須彌佛　南無妙見佛　南無釋
迦牟尼佛　南無不空見佛　南無無障礙吼
聲佛　南無無量功德勝名光明佛　南無無
分別修行佛　南無無邊光明佛　南無善眼
佛　南無南方寶普藏佛　南無無垢遠離垢
解脫佛

「歸命如是等無量無邊諸佛、應、知。

「南無西方無量華佛　南無無量照佛　南無
無量光明佛　南無無量明佛　南無無量境
界佛　南無無量自在佛　南無無量奮迅佛
　南無無普蓋佛　南無蓋行佛　南無寶蓋佛

　南無星宿王佛　南無善星宿佛　南無光明
輪佛　南無光明王佛　南無光明上勝佛
　南無無邊見佛　南無無勝佛　南無無邊境
界奮迅佛　南無無障礙吼聲佛　南無大
雲光明佛　南無羅網王佛　南無善得平等
光明佛　南無波頭摩勝華佛　南無山王佛
　南無月眾增上佛　南無高光明佛　南無合
聚佛　南無不空光明佛　南無頂勝王佛
　南無北方不空然燈佛　南無不空奮迅佛
　南無不空境界佛　南無不空光明佛　南無
無邊精進佛　南無莎羅自在王佛　南無寶
莎羅王佛　南無普蓋王佛　南無蓋莊嚴王
佛　南無寶積佛　南無栴檀屋佛　南無
栴檀香佛　南無無量光明佛　南無光明輪
莊嚴留佛　南無無障礙眼佛　南無無量眼
佛　南無寶成就佛　南無一切功德佛　南
無佛華成就功德佛　南無善住慧佛　南無
無量步佛　南無不空勝佛　南無寶步佛
　南無無邊修行佛　南無無邊莊嚴勝佛　南
無虛空輪光明佛　南無無量聲佛　南無藥
王佛　南無無畏佛　南無遠離驚怖毛竪佛
　南無功德王光明佛　南無觀智慧起華佛
　南無虛空寂佛　南無虛空聲佛　南無虛空
莊嚴成就佛　南無下方大自在佛　南無妙
勝佛　南無有佛　南無華勝佛　南無善生
佛　南無師子勝佛　南無成就義佛　南無
師子護佛　南無師子鉀佛　南無善住山王
佛　南無淨彌留佛　南無清淨眼佛　南無
不空足步佛　南無虛空像佛　南無香勝佛

　南無香山佛　南無無量眼佛　南無香積佛
　南無寶眾佛　南無寶高佛　南無善住佛
　南無善住王佛　南無淨彌留佛　南無堅王
佛　南無光明輪佛　南無火然燈佛　南無
不空過佛　南無善思惟發行佛　南無師子
佛　南無堅固眾生佛　南無行勝住王佛
　南無上方無量境界佛　南無勝王佛　南
無精進勝佛　南無斷疑佛　南無善星宿王
佛　南無然燈佛　南無光明佛　南無光明
彌留佛　南無光明輪佛　南無稱光明佛
　南無高蓋佛　南無香蓋佛　南無寶蓋佛
　南無栴檀香佛　南無栴檀勝佛　南無須彌
聚佛　南無寶光明佛　南無堅固王佛　南
無淨功德佛　南無清淨眼佛　南無無畏佛
　南無遠離諸畏佛　南無成就積佛　南無寶
勝佛　南無山王佛　南無轉女根佛　南無
無量行佛　南無最勝光明佛　南無羅網光
明幢佛　南無因王佛　南無日月淨明德佛
　南無東南方觀一切佛形鏡如來以為上首佛
　南無華覺奮迅佛　南無羅網光明佛　南無
無量光明華佛　南無寶堅固佛　南無初發
心轉法輪佛　南無華積佛　南無千上光明
佛　南無不動步佛　南無無量跡步佛　南
無無量願生佛　南無無邊願佛　南無無邊
境界佛　南無不定願佛　南無轉胎佛　南
無轉諸難佛　南無不行念佛　南無成就一
切念佛　南無虛空佛　南無有勝佛

「次禮十二部尊經大藏法輪。

「南無正法念處經　南無增一阿含經　南無

中阿含經　南無長阿含經　南無雜阿含經
　南無賢愚經　南無起世經　南無雜寶藏經
　南無普曜經　南無生經　南無修行道地經
　南無陰持入經　南無中本起經　南無興起
行經　南無達摩多羅禪經　南無義足經
　南無毘耶娑問經　南無大安般經　南無轉
法輪經論　南無寶髻菩薩四法經論　南無
無量壽經論　南無文殊師利問菩提經論
　南無大莊嚴論　南無佛性論　南無大丈夫
論　南無中邊論　南無迴諍論　南無佛阿
毘曇論　南無業成就論　南無中論　南無
順中論　南無百論　南無起信論　南無三
無性論　南無入大乘論　南無成實論　南
無十二門行論　南無十八空論　南無寶性
論　南無方便心論　南無思塵論　南無解
捲論　南無緣生論　南無十二因緣論　南
無一輪盧迦論　南無百字論　南無破外道
四宗論　南無破外道涅槃論　南無發菩提
心論　南無辟支佛因緣論

「敬禮十方諸大菩薩摩訶薩。

「南無莊嚴王菩薩　南無國土莊嚴菩薩　南
無因陀羅網菩薩　南無天山菩薩　南無善
眼菩薩　南無住持世間手菩薩　南無大將
菩薩　南無寂意菩薩　南無速行菩薩　南
無善臂菩薩　南無山峯菩薩　南無曇無竭
菩薩　南無勝願菩薩　南無莊嚴相星宿山
王菩薩　南無樂說無滯菩薩　南無無垢智
菩薩　南無娑伽羅菩薩　南無斷一切憂菩
薩　南無地藏菩薩　南無普現菩薩　南無

法行成就菩薩　南無深行菩薩　南無清淨
三輪菩薩　南無寂靜心菩薩　南無無邊功
德菩薩　南無虛空平等智菩薩　南無波頭
摩眼菩薩　南無金剛幢菩薩　南無波頭摩
華嚴菩薩　南無寶莊嚴菩薩　南無寶路菩
薩　南無功德王慧菩薩　南無莊嚴王菩薩
　南無斷諸嚴王菩薩　南無清淨光明莊嚴菩
薩　南無深聲菩薩　南無妙鼓聲菩薩　南
無尼民陀羅菩薩　南無大自在菩薩　南無
諸功德身菩薩

「歸命如是等十方世界無量無邊諸大菩薩摩
訶薩。

「敬禮聲聞緣覺一切賢聖。

「南無隨喜辟支佛　南無十二波羅墮辟支佛
　南無十同名婆羅辟支佛　南無火身辟支佛
　南無同菩提辟支佛　南無摩訶男辟支佛
　南無心上辟支佛　南無髮淨辟支佛　南無
善快辟支佛　南無違陀辟支佛

「歸命如是等無量無邊辟支佛。

「禮三寶已，次復懺悔。

「弟子等！今以總相懺悔一切諸業，今當次第
更復一一別相懺悔。若總若別若麁若細，若
輕若重若說不說，品類相從願皆消滅。別相
懺悔者，先懺身三次懺口四，其餘諸障次第
稽顙。身三業者，第一殺害，如經所明，恕己可
為喻，勿殺勿行杖，雖復禽獸之殊，保命畏死
其事是一。若尋此眾生無始已來，或是我父
母兄弟六親眷屬，以業因緣，輪迴六道出生
入死，改形易報不復相識，而今興害食噉其
肉斷大慈種。是故，佛言：『設得餘食，當如飢母

食子肉想，何況食噉此魚肉耶？』又言：『為利殺
眾生，以錢納眾生肉。二俱是惡業，死墮叫喚
地獄。』故知殺害及以食噉，罪深河海過重丘
岳。然弟子等，從無始已來，不遇善友皆為此
業。是故經言殺害之罪，能令眾生墮於地獄
餓鬼受苦。若在畜生，則受虎狗豺狼鷹鷂等
身，或受毒蛇蝮蝎等身常懷惡心，或受麞鹿
熊羆等身常懷恐怖。若生人中得二種果報：
一者多病；二者斷命。殺害食噉既有如是無
量種種諸惡果報。是故，弟子！今日至到稽顙
至誠歸依於佛。

「南無東方滅諸怖畏佛　南無南方日月燈明
佛　南無西方覺花光佛　南無北方發功
德佛　南無東南方除眾惑冥佛　南無西南
方無生自在佛　南無西北方大神通王佛
　南無東北方空離垢心佛　南無下方同像空
無佛　南無上方瑠璃藏勝佛

「歸命如是等十方盡虛空界一切三寶。

「弟子
等！自從無始已來至于今日有此心識，常懷
磣毒無慈愍心，或因貪起殺，因瞋因癡及以
慢殺，或興惡方便，誓殺願殺及以呪殺，或破
決湖池，焚燒山野田獵捕魚，或因風放火飛
鷹放犬，惱害一切六道眾生，如是等罪無量
無邊，今日至心歸命懺悔。

「或以㩜摾抗撥枚戟弓弩，彈射飛鳥走獸之
類，或以𦋆網罾釣，撈漉水性魚鼈黿鼉蝦蜆
蠃蜯濕居之屬，使水陸之與空行藏竄無地，
或畜養鷄猪牛羊犬豕鵝鴨之屬，自供庖𢊍
或貨他宰殺，使其哀聲未盡毛羽脫落鱗甲

傷毀，身首分離骨肉銷碎，剝裂屠割炮燒煮
炙，楚毒酸切橫加無辜。但取一時之快口，得
味甚寡，不過三寸舌根而已，然其罪報殃累
永劫。如是等罪今日至誠，歸命懺悔。

「又復
無始已來至于今日，或復興師相伐彊場交
諍，兩陣相向更相殺害，或自殺他教殺、聞殺
歡喜，或習屠鱠債為刑戮，烹宰他命行於不
忍，或恣忿怒揮戈撫刃，或斬或刺或推著坑
塹，或以水沈溺，或塞穴壞巢土石磓𥑐，或以
車馬躙轢踐蹋一切眾生。如是等罪無量無
邊，今日發露歸命懺悔。

「又復，無始已來，或溉灌陸田墮胎落子破卵
壞巢，毒藥蠱道傷殺眾生，墾土掘地種植田
園養蠶煮繭，養猫搦鼠傷殺滋甚，或打撲蚊
虻螥蠅蜂蝎，掐抯蚤虱，或燒除糞掃，開決溝
渠枉害一切，或噉菓實或用穀米，或水或菜
橫殺眾生，或然樵薪或露燈燭焚諸蟲類，或
食醬酢不看搖動，或瀉湯水澆殺蟲蟻，如是
乃至行住坐臥四威儀中，恒常傷殺飛空著
地細微眾生。弟子！以凡夫識暗不覺不知，今
日發露歸命懺悔。

「又復，弟子等！從無始已來至于今日，或以鞭
杖枷鎖桁械，壓立拷掠打擲，手脚蹴蹋纏縛
籠繫斷絕水穀，如是種種諸惡方便苦惱眾
生。今日至誠向十方佛尊法聖眾，歸命懺
悔。

「願弟子等，承是懺悔殺害等罪所生功德，願
生生世世得金剛身壽命無窮，永離怨憎無
殺害想，於諸眾生得一子地，若見危難急厄

之者，不惜身命方便救解令得解脫，然後為
說微妙正法，使諸眾生覩形見影皆蒙安樂，
聞名聽聲恐怖悉除。」

大乘蓮華寶達問答報應沙門經

寶達頃前更入流火地獄。云何名曰流火地
獄？其地獄縱廣二百由旬，周匝鐵城鐵網覆
上，猛火絕熾烟焰洞然，𨪏[金*離]鐵鏘遍布於地，
獄中火流烟焰俱起。

西門之中有六百罪
人唱聲大喚，遍身火然絕炎猛熾，此罪沙門
唱如是言：「我今何罪來入此處？」跳踉宛轉而
不肯前。

馬頭羅剎以手拍耳口眼火出，手捉
利刃望頭而斫，復有餓狗來食其肉，復有餓
鬼來飲其血，復有飛鳥來餐其髓。馬頭羅剎
捉臂而牽，手下火然，應時則燋火流灌身周
遍燋爛，一日一夜受罪無量，千死千生萬死
萬生。

寶達問馬頭羅剎曰：「此諸沙門以何因
緣，受如是罪？」

馬頭羅剎答寶達曰：「此諸沙門
受佛淨戒而不淨持，受人信施楊枝澡漱香
湯沐浴，遊行世間受持應器而行乞食，似沙
門形中不慚愧，以是因緣墮此地獄。」

寶達聞
之悲泣流淚，則說偈言：


「　「云何無繫縛，
　還入囹圄中？
　云何出生死，
　還入三惡道？
　云何遇浮木，
　覩明還歸闇？
　云何吹火滅，
　忽然還熾盛？
　淨行解脫人，
　今受大苦痛。」」



寶達菩薩說偈而去。
《佛名經》卷第五


