










天隱禪師語錄卷第十七　　　　　直七
嗣法門人通琇編

頌古

「舉臨濟三玄。」

【第一玄。

「　不磨古鏡巳多年光吞萬象無痕迹雨打風吹不值錢」



第二玄。

「　千奇萬妙在言前一擒一縱分明處著著拈來絕正偏」



第三玄。

「　眼上眉毛尖又尖從教剔起人人薦切莫遲疑落二三」

】

「舉臨濟三玄三要。」

【第一玄。

「　一字不加畫分明是個賊咄咄咄咄處且最毒」



第二玄。

「　快手何曾先撒沙并撒土露露露露出孃生褲」




第三玄。

「　一曲江邨岸風月隨時看[(冰-水+〡)*ㄆ][(冰-水+〡)*ㄆ][(冰-水+〡)*ㄆ][(冰-水+〡)*ㄆ]去個中流」



第一要。

「　驀地忽一笑笑倒須菩提攙起迦葉老」



第二要。

「　袖裏個金圈拈出是莖草瞬目牛吞了」



第三要。

「　伸縮誰能照隻手握雙拳打得虛空呌」

】

「舉臨濟四料揀。」

【#+BEGIN_VERSE
「　有時奪人不奪境葢覆將來風雷陣若然不透者重關猶隔烟雲千萬嶺」




「　有時奪境不奪人輕輕撥去眼中塵從斯剔起眉毛看拋擲大千沒處尋」




「　有時人境兩俱奪白棒臨頭天地黑轉身無路暗慙惶打失孃生靣方徹」





「　有時人境俱不奪權實竝行非一橛四海遨遊未識伊而今點出家常訣」

】

「舉臨濟四照用。」

【#+BEGIN_VERSE
「　電光影裏見尤難及至鍼錐轉不堪若得英靈師子子擲機用在照先前」




「　白棒臨頭殺活機轉身吐氣見遲遲[糸*系]綸漫擲鉤頭餌任爾風波柄已持」




「　和聲便打絕商量明月清風豈覆藏若是祖師門下客通身拶碎也承當」




「　或時風雨或時晴果爾知音不用聽堪笑時人無理會錯將孤境向人吟」

】

「舉臨濟四喝。」

【#+BEGIN_VERSE
「　金剛寶劍倚天寒喝下分明邪正看擬議直教心膽喪𨦟鋩纔犯髑髏乾」




「　金毛踞地露全威哮吼從他百獸危電卷風





「　探竿影草露𨦟鋩真偽何曾得掩藏喝裏如同明鏡現自分妍醜見乖張」




「　一喝全[(冰-水+〡)*ㄆ]萬喝宗幾人悟得到心空諸方錯有商量者莫待臨機落下風」

】

「總頌。」

【#+BEGIN_VERSE
「　一喝不作一喝用探竿影草隨處弄若是金毛師子兒翻擲之機風雷動」

】

「舉臨濟四賔主。」

【賔中賔。

「　綠水青山伺外尋秪因未具叅方眼縱遇知音不識人」



賔中主。

「　四海遨遊無所倚回頭卻望故鄉關及至歸來兩目瞽」



主中賔。

「　應機接物莫沈吟打風打雨天然在無論高低一樣平」




主中主。

「　坐斷乾坤令行矣何須要假庫中刀太平不用將軍致」

】

「舉臨濟賔主四看。」

【賔看主。


「　杖藜行處萬峯低勘破諸方師子皮[(冰-水+〡)*ㄆ]拾蒲團疊雙足免教空費老婆癡」



主看賔。


「　入廛垂手吾家事種草須教百劫來個裏一些湊不著面前猶隔萬重臺」



主看主。


「　驀拶相逄曲調高知音不用更推敲橫行直入千峰外天海歸來不憚勞」



賔看賔。


「　水中撈月妄心高卻被舟人又刻刀孤負已靈何日醒可憐賔主轉徒勞」

】


「舉意句四料揀。」

【#+BEGIN_VERSE
「　有時意到句不到月隱雲中難普照森羅萬象亂如麻指點烏能得分曉」




「　有時句到意不到攢華簇錦無邊表撞著無位老真人拶破不值一莖草」




「　有時意句兩俱到坐斷乾坤光晃耀拈來一字足為奇物物頭頭隨處了」




「　有時意句俱不到杖牆摸壁向外討驀然撞著自家的方始知羞免顛倒」

】

「舉黃龍三關。」

【#+BEGIN_VERSE
「　我手何似佛手展開雲暗星斗更若擬議商量劈靣欄腮一肘」




「　我腳何似驢脚[(冰-水+〡)*ㄆ]來伸去蹋著蹋翻海底泥牛一任魚龍摸索」




「　人人有個生緣喫飯穿衣打眠騎著三腳驢


】

「舉雲門三句。」

【#+BEGIN_VERSE
「　凾葢乾坤體自然個中原不著毫端虛空一口能吞盡放出三千及大千」




「　截斷眾流非解悟何容擬議落言詮饒他佛祖親傳受到此還須用鐵鞭」




「　隨波逐浪趁風游月下垂鉤放小舟識得句中消息子回頭不住在中流」

】

「舉世尊拈華公案。」

【#+BEGIN_VERSE
「　四十九年無一字末後拈華有底事都緣飲老破微顏代代兒孫笑不止」

】

「舉善財叅五十三員善知識末後到彌勒閣
前見樓閣門閉善財暫時斂念云大慈大悲
願樓閣門開令我得入尋時彌勒領諸眷屬
至善財前彈指一聲樓閣門開善財得入入

巳還閉見百千萬億樓閣一一樓閣內有一
彌勒領諸眷屬并一善財在面前立彌勒復
彈指云善男子起法性如是。」

【#+BEGIN_VERSE
「　衣帶烟霞過碧嶒暫時斂念豁重門當年樓閣深深處更有一人叅未曾」

】

「舉布袋和尚常在通衢或問在此何為袋云
等個人來或云來也袋云汝不是者個人或
解開布袋百物俱有撒下云看看又一一將
起問人云者個喚作什麼或袋內探果子與
僧僧擬接袋廼縮手云汝不是者個人或見
人過廼拊背一下人回首袋云乞我一文錢
有時倚布袋終日憨睡或起行市肆間小兒
譁逐之或拄杖或數珠與兒戲有僧問如何
是祖師西來意遂放下布袋叉手而立僧云
秖此別更有在袋拈起布袋肩負而去。」


【#+BEGIN_VERSE
「　憨憨終日市廛中疎逸無拘眼底空內院隹珍全不顧剛提破袋撒清風阿呵呵會也麼拊背乞錢人無數那個知音識老翁」

】

「舉鳥窠吹布毛公案。」

【#+BEGIN_VERSE
「　一毫端上露全機及至惺惺鴈過西未舉已前親薦得白雲終不定巢居」

】

「舉僧問馬祖為什麼說即心即佛祖云為止
小兒啼僧云啼止時如何祖云非心非佛僧
云除此二種人來如何指示祖云向伊道不
是物僧云忽遇其中人來時如何祖云且教
伊體會大道。」

【#+BEGIN_VERSE
「　即心即佛頭戴帽非心非佛帽戴頭撒手到家人不會龔公峯頂閙啾啾」

】

「舉百丈卷席因緣。」

【#+BEGIN_VERSE
「　高崖師子震全威百獸聞之腦裂時不是象


】

「舉南泉與歸宗麻谷同去叅禮南陽國師泉
於路上畫一圓相云道得即去宗便於圓相
中坐谷作女人拜泉云與麼則不去也宗云
是什麼心行泉廼相喚便回更不去禮國師。」

【#+BEGIN_VERSE
「　益友匆匆去訪師雲山疊疊欲何之雖然驀地抽身得也到南陽路上歸」

】

「舉南泉在山上刈茅次有僧問南泉路向什
麼處去泉拈起鐮子云我者茅鐮子三十錢
買得僧云我不問茅鐮子南泉路向什麼處
去泉云我使得最快。」

【#+BEGIN_VERSE
「　行色憧憧問路頭大人機用出常流而今睹面重拈出三十文錢第二籌」

】

「舉南泉斬猫公案。」

【#+BEGIN_VERSE
「　愛憎忽起昧天真正今全提救不清不得趙


】

「舉陸亘大夫問南泉云肇法師也甚奇怪解
道天地與我同根萬物與我一體泉指庭前
牡丹華云大夫時人見此一株華如夢相似。」

【#+BEGIN_VERSE
「　天地同根物一體潛龍臥在深淵裏豁然飛上九重霄一任興雲與布雨」

】

「舉陸亘大夫問南泉大悲菩薩用許多手眼
作什麼泉云秖如國家又用大夫作什麼。」

【#+BEGIN_VERSE
「　大悲千手眼幾人能得見如月印千江波波全體現全體現有何驗王老機鋒過閃電當頭一拶主賔分聊與大夫通一線通一線難分辯言中有則君自看」

】

「舉盤山示眾三界無法何處求心四大本空
佛依何住璿璣不動寂爾無言覿面相呈更
無餘事。」


【#+BEGIN_VERSE
「　三界無法何處求心林間獨坐樹上啼鶯啼得落華流水去依然緘口過殘春」

】

「舉百丈野狐因緣。」

【#+BEGIN_VERSE
「　前百丈後百丈兩個老胡鼻一樣不落不昧叵商量且看眉毛在眼上咄」

】

「舉泐潭法會禪師問馬祖如何是祖師西來
意祖云低聲近前來向汝道會近前祖打一
摑云六耳不同謀且去來日來會至來日獨
入法堂云請和尚道祖云且去待老漢上堂
出來問與汝證明會忽有省遂云謝大眾證
明廼繞法堂一帀便去。」

【#+BEGIN_VERSE
「　六月炎天雪滿巔那知身到清凉山文殊舉手金剛窟[(冰-水+〡)*ㄆ]取玻璃盞子還」

】

「舉藥山因道吾雲巖侍立次廼指案山上枯
榮二樹問道吾云枯者是榮者是吾云榮者

是山云灼然一切處光明燦爛去又問雲巖
枯者是榮者是巖云枯者是山云灼然一切
處放教枯淡去高沙彌忽至山云枯者是榮
者是彌云枯者從他枯榮者從他榮山顧道
吾雲巖云不是不是。」

【#+BEGIN_VERSE
「　榮者榮兮枯者枯沙彌爭肯受糊塗長松壁立危巖上鶴唳一聲千載孤」

】

「舉溈山侍立百丈丈問誰山云某甲丈云汝
撥爐中有火否山撥云無火丈躳起深撥得
少火舉以示之云汝道無者個聻山由是發
悟禮謝次日同入山作務丈云將得火來麼
山云將得來丈云在甚處山廼拈一枝柴吹
兩吹度與丈丈云如蟲禦木。」

【#+BEGIN_VERSE
「　寒灰深撥見微熒爍破乾坤眼不同行到水竆山盡際拈來物物自從容」

】


「舉溈山摘茶次謂仰山云終日摘茶秖聞子
聲不見子形仰撼茶樹溈云子秖得其用不
得其體仰云未審和尚如何溈良久仰云和
尚秖得其體不得其用溈云放子三十棒仰
云和尚棒某甲喫某甲棒教誰喫溈云放子
三十棒玄覺云且道過在什麼處師著語云
且道什麼處有過。」

【#+BEGIN_VERSE
「　體即用用即體溈老家風端肯許機鋒互換得全提三十山藤打徹汝」

】

「舉茶陵郁山主不曾行腳因廬山有化士至
論及宗門中事教今看僧問法燈百尺竿頭
如何進步法燈云噁凡三年一日乘驢渡橋
一蹋橋板而墮忽然大悟遂有頌云我有神
珠一顆久被塵勞關鎻今朝塵盡光生照破
山河萬朵因茲更不遊方。」


【#+BEGIN_VERSE
「　百尺竿頭未肯休橋梁蹋斷始知羞吟風笑月茶川上閒看巖華逐水流」

】

「舉雲巖初叅百丈後造藥山山問甚處來嚴
云百丈來山云百丈有何言句示徒巖云尋
常道我有一句子百味具足山云鹹則鹹味
淡則淡味不鹹不淡是常味作麼生是百味
具足的句巖無語山云爭奈目前生死何巖
云目前無生死山云在百丈多少時巖云二
十年山云二十年在百丈俗氣也不除。」

【#+BEGIN_VERSE
「　歷徧乾坤路不賒那知壺內有人家全身一句能超脫生死方除眼裏華」

】

「舉趙州謂眾云我向行腳到南方火爐頭有
個無賔主話直至如今無人舉著。」

【#+BEGIN_VERSE
「　無賔主話誰能舉舉得分明我未許觀音院裏老趙州慣向人前賣口嘴」

】


「舉趙州因僧侍次遂指火問云者個是火你
不得喚作火老僧道了也僧無對復莢起火
云會麼僧云不會州云此去舒州有投子和
尚汝徃禮拜問之必為汝說因緣相契不用
更來不相契卻來其僧到投子子問近離甚
處僧云趙州子云趙州有何言句僧舉前話
子云汝會麼僧云不會乞師指示子下禪牀
行三步卻坐問云會麼僧云不會子云你歸
舉似趙州其僧卻回舉似州州云還會麼僧
云不會州云投子與麼不較多也。」

【#+BEGIN_VERSE
「　不識玄旨徒勞念靜以火喻火今人未信咄哉老趙州鉢盂重添柄投子暗投機虛空著釘釘」

】

「舉趙州因尼問如何是密密意州以手掐之
尼云和尚猶有者個在州云卻是你有者個

在。」

【#+BEGIN_VERSE
「　密密意誰能識潦倒趙州親掐出爭奈行人未作家翻身跳入煙蘿窟」

】

「舉僧問趙州如何是祖師西來意州云庭前
柏樹子僧云和尚莫將境示人州云我不將
境示人僧云如何是祖師西來意州云庭前
柏樹子。」

【#+BEGIN_VERSE
「　不將境示人分明直對君庭前柏樹子千古客乘陰」

】

「舉僧問趙州白雲自在時如何州云爭似春
風處處閒。」

【#+BEGIN_VERSE
「　爭似春風處處閒幾人能過趙州關白雲自在天峯外野老謳歌鳥道還」

】

「舉僧問趙州如何是趙州州云東門西門南
門北門。」


【#+BEGIN_VERSE
「　南北東西到處通腳跟點地許君從相逢不解舊相識眼裏無筋一世竆」

】

「舉龍濟示眾具足凡夫法凡夫不知具足聖
人法聖人不會聖人若會即是凡夫凡夫若
知即是聖人此具一理二義若人辯得不妨
於佛法中有個入處若辯不得莫道不疑。」

【#+BEGIN_VERSE
「　凡聖情超當下機石人舉步笑嘻嘻暗中蹋著珊瑚影秖許惺惺不許知」

】

「舉臨濟三頓痛棒因緣。」

【#+BEGIN_VERSE
「　痛棒三承一似獃知恩奮氣去還來了然識得孃生面萬劫昏沈當下開」



又。


「　祖令全提發大機普賢到此也難知可憐多少效顰者鷃翅焉能萬里飛」

】

「舉普化和尚於北地行化或城市或塚間振

鐸云明頭來明頭打暗頭來暗頭打四方八
面來旋風打虛空來連架打一日臨濟令僧
捉住云總不恁麼來時如何化拓開云來日
大悲院裏有齋僧回舉似濟濟云我從來疑
著者漢。」

【#+BEGIN_VERSE
「　臨濟當時善用兵干戈不動便生擒誰知普化機關透百帀千重有出身」

】

「舉大隨菴側有一龜僧問一切眾生皮裹骨
者個眾生為什麼骨裹皮隨拈草鞵覆龜背
上僧無語。」

【#+BEGIN_VERSE
「　草鞵覆卻者盲龜獨露堂堂更莫疑良馬巳乘鞭影去凝然久立者闍黎」

】

「舉僧問靈雲如何是端坐念實相雲云河裏
失錢河裏摝。」

【#+BEGIN_VERSE
「　大塊蒲團端坐無偏空華亂墜白日青天河


】

「舉俱𦙆和尚住菴時有尼頂笠攜錫遶𦙆三
帀云道得即下笠子三問𦙆皆無語尼便去
𦙆云日勢稍晚何不且住尼云道得即住𦙆
又無對尼去後𦙆欲棄菴徃諸方叅尋知識
其夜山神告云不須離此將有肉身菩薩來
為說法逾旬天龍和尚到𦙆具陳前事龍豎
一指示之𦙆大悟自此凡學者叅問惟舉一
指無別提唱有一童子每見人問事亦豎指
人謂𦙆云和尚童子亦會佛法凡有問皆如
和尚豎指𦙆一日潛袖刀問童云𨵙你會佛
法是否童云是𦙆云如何是佛童豎指𦙆以
刀斷其指童呌喚走出𦙆名童子童回首𦙆
云如何是佛童舉手不見指豁然大悟。」

【#+BEGIN_VERSE
「　三問無醻意太高遶師帀帀不相饒俱𦙆未


】

「舉洞山問僧世間何物最苦僧云地獄最苦
山云不然在此衣線下不明大事是名最苦。」

【#+BEGIN_VERSE
「　無間地獄苦多般鐵柱銅牀未足酸深信古人親切語身披法服莫顢頇」

】

「舉僧問投子同禪師曹谿猶如指月靈山猶
如話月如何是真月同云昨夜三更轉向西。」

【#+BEGIN_VERSE
「　昨夜三更轉向西明中有暗幾人知不須撈摝澄潭影一道寒光塞太虛」

】

「舉仰山一日在法堂上坐見一僧來問訊了
向東邊叉手立以目視山山廼垂下左足僧
卻過西邊叉手立山垂下右足僧向中間叉
手立山[(冰-水+〡)*ㄆ]雙足僧禮拜山云老僧自住此未
曾打著一人拈拄杖便打僧騰空而去。」

【#+BEGIN_VERSE
「　拈條白棒活如龍鼻豎眉開兩眼橫定動也


】

「舉僧問興化四方八面來時如何化云打中
間的僧便禮拜化云昨日赴個邨齋途遇一
陣卒風暴雨卻向古廟裏軃避得過。」

【#+BEGIN_VERSE
「　打著中間的個人通身有口也難伸可憐一拜隨他去暴雨狂風滿面嗔」

】

「舉九峯虔禪師嘗為石霜侍者洎霜示寂眾
請首座住持虔白眾云須明得先師意始可
遂問先師道休去歇去冷湫湫地去一念萬
年去寒灰枯木去古廟香爐去一條白練去
明什麼邊事座云明一色邊事虔云元來未
會先師意在座云你不肯我那但裝香來香
煙斷處若去不得即不會先師意遂焚香香
煙未斷座已脫去虔拊座背云坐脫立亡即
不無先師意未夢見在。」


【#+BEGIN_VERSE
「　香煙裊裊半騰空元座翛翛一色中不是九峯開正眼石霜血脈怎流通」

】

「舉涌泉欣禪師因唐武宗廢教在院看牛時
有彊德二禪客到於路次見師騎牛不識廼
云蹄角甚分明爭奈騎者不識欣驟牛而去
二禪客相次憩於樹下煎茶欣回下牛近前
問訊與坐喫茶廼問二禪客近離甚處禪客
云那邊欣云那邊事作麼生禪客提起茶盞
欣云此猶是者邊事那邊事作麼生禪客無
對欣云莫道騎者不識好。」

【#+BEGIN_VERSE
「　榮榮春色草依依老牧橫牛信意騎堪笑迷途雲水客異中有路不知歸」

】

「舉僧問雲門不起一念還有過也無門云須
彌山。」

【#+BEGIN_VERSE
「　不起一念開口便錯野鶴高飛衝開碧落」

】


「舉僧問雲門如何是佛門云乾矢橛。」

【#+BEGIN_VERSE
「　乾矢橛硬似鐵無限行人蹋著跌未知香臭孰何分孤負雲門一條舌者條舌都漏泄山色無非清淨身谿聲即是廣長舌」

】

「舉僧問雲門如何是諸佛出身處門云東山
水上行又客問先龍池幻老和尚如何是諸
佛出身處尚云西河火裏坐。」

【#+BEGIN_VERSE
「　東山水上行西河火裏坐兩個老古錐當面休蹉過不蹉過水上東山行火裏西河坐」

】

「舉僧問雲門如何是透法身句門云北斗裏
藏身。」

【#+BEGIN_VERSE
「　錐卓地全無藏身北斗孤天機從此轉月出在冰壺」

】

「舉德山圓明大師示眾云及盡去也直得三
世諸佛口挂壁上更有一人呵呵大笑若識

得此人叅學事畢。」

【#+BEGIN_VERSE
「　長江秋水淨𣷉空萬象森羅暎現中漁父晚歌清浪曲漫垂鉤釣得鼇龍」

】

「舉僧問風穴如何是佛穴云杖林山下竹筋
鞭。」

【#+BEGIN_VERSE
「　杖林山下竹筋鞭信手拈來用得鮮驚起鐵牛無住處蹋破山河露地眠」

】

「舉僧問大龍洪禪師色身敗壞如何是堅固
法身洪云山華開似錦澗水湛如藍。」

【#+BEGIN_VERSE
「　山華似錦水如藍四海叅尋過幾山問著依然還不會隨風飄泊渡頭船」

】

「舉疎山聞福州大溈安和尚示眾云有句無
句如藤倚樹山特入嶺到彼值溈泥壁便問
承聞和尚道有句無句如藤倚樹是否溈云
是山云忽遇樹倒藤枯句歸何處溈放下泥

盤呵呵大笑歸方丈山云某甲三千里賣郤
布單特為此事而來何得相弄溈喚侍者取
二百錢與者上座去遂囑云向後有獨眼龍
為子點破在後聞婺州明招謙和尚出世徑
徃禮拜招問甚處來山云閩中來招云曾到
大溈否山云到招云有何言句山舉前話招
云溈山可謂頭正尾正秖是不遇知音山亦
不省復問樹倒藤枯句歸何處招云卻使溈
山笑轉新山於言下大悟廼云溈山元來笑
裏有刀遙望禮拜悔過。」

【#+BEGIN_VERSE
「　呵呵大笑意分明何事迷頭又逐程不是婺州重點破至今猶作賣單人」

】

「舉後寶壽開堂日三聖推出一僧壽便打聖
云恁麼為人非但瞎卻者僧眼瞎卻鎮州一
城人眼去在壽擲下拄杖便歸方丈。」


【#+BEGIN_VERSE
「　大開爐鞴聖凡鎔一棒當頭便建宗師子擲機全體露象王行處絕狐蹤」

】

「舉玄沙示眾若論此事喻一片田地四至界
分結契賣與諸人了也秖有中心樹子猶屬
老僧在。」

【#+BEGIN_VERSE
「　從來一片閒田地賣去[(冰-水+〡)*ㄆ]回總不多留得中心者樹子卻乘風月蔭婆娑」

】

「舉僧問鏡清如何是大道之源清云從者裏
流出。」

【#+BEGIN_VERSE
「　灼然從者裏流出大道源頭誰委悉須彌峰頂浪滔滔四海蓬塵絕一滴」

】

「舉僧問法眼聲色兩字什麼人透得眼卻謂
眾云諸上座且道者個僧還透得也未若會
得此僧問處透聲色也不難。」

【#+BEGIN_VERSE
「　幾人不被聲色轉聲色重重眼耳通根境脫


】

「舉僧問南臺勤禪師如何是祖師西來意勤
云一寸龜毛重九斤。」

【#+BEGIN_VERSE
「　一寸龜毛重九斤南臺出語便驚人黃河攪得澄清徹玉兔懷胎水底明」

】

「舉慈明問楊岐馬祖見讓師便悟去且道迷
卻在什麼處岐云要悟即易要迷即難。」

【#+BEGIN_VERSE
「　要悟即易要迷即難擬思量處覿面千山茫茫宇宙人無數幾個英靈過此關」

】

「舉楊岐問僧雲深路僻高步何來僧云天無
四壁岐云蹋破多少草鞵僧便喝岐云一喝
兩喝又作麼生僧云你看者老和尚岐云拄
杖不在且坐喫茶。」

【#+BEGIN_VERSE
「　白雲深處探來機透過重關路不迷一喝頓超言象外漫留茶話少人知」

】


「舉天衣和尚上堂鴈過長空影沈寒水鴈無
遺蹤之意水無留影之心若能如是方解向
異類中行不用續鳬截鶴夷嶽盈壑放行也
百醜千拙[(冰-水+〡)*ㄆ]來也攣攣拳拳用之敢與八大
龍王𨷖富不用都來不值半文錢叅。」

【#+BEGIN_VERSE
「　異類中行孰敢當夜來猛虎角生長鴈高影落秋江上惹得盲龜笑一場」

】

「舉寶壽第二世在先寶壽為供養主先寶壽
問父母未生前還我本來面目來壽立至夜
深下語不契翌日辭去先寶壽云汝何徃壽
云南方學佛法去先寶壽云汝且住此作街
坊若是佛法紅塵浩浩譚說壽不敢違一日
街頭見兩人相爭揮一拳云你得恁麼無面
目壽當下大悟歸告先寶壽深蒙印可。」

【#+BEGIN_VERSE
「　一拳突出本來面碧眼胡僧難覰見桃紅柳


】

「舉女子出定因緣。」

【#+BEGIN_VERSE
「　出入分明不用猜誰知消息契如來華開華落春風裏笑殺時人轉阿獃」

】
天隱禪師語錄卷第十七

音釋

攙
(初銜切音毚扶也)。
瞽
(公五切音古盲也)。
掐
(乞洽切音恰爪按曰掐)。

鼇
(牛刀切音敖海中大鼈也)。
攪
(古巧切音絞亂也繞也又手動也)。
覰
(七句
切蛆去聲何視也)。


