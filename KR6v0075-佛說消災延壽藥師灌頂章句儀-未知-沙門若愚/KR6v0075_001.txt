












佛說消災延壽藥師灌頂章句儀

沙門若愚　述整理者　侯沖


〔題解〕

《佛說消災延壽藥師灌頂章句儀》，略稱《藥師科》、《藥
師科範》。六卷。宋代以後中國僧人著述。明代以來雲南阿
吒力僧常用科儀。

本科儀無統一名稱。現名為整理者據眾本名目所擬。本科儀
以東晉帛尸梨蜜多羅譯《佛說灌頂章句拔除過罪生死得度
經》為主要經典依據編纂而成。由教誡、儀文、提綱和密教
四個部分組成。本科儀不見中外歷代佛書著錄，也未為中外
歷代大藏經所收。在雲南阿吒力教科儀中，本科儀是祈類（吉
齋）科儀中規模最大的。至今仍為劍川阿吒力僧習用。小科
儀《佛說藥師七級燈科》、《十二神王解結法事》均據本科儀
編撰而成。

整理本所用底本雖署作「閩越金身太平寺沙門若愚述」，但
其《教誡儀文》中有大段出自宋僧祖照集《楞嚴解冤釋結道
場儀》的文字，故該題署的可靠性頗值懷疑。

整理本的底、校本如下：

底本：楊暢奎先生藏嘉慶十八年楊允仁抄本；

甲本：張建封先生藏光緒九年段壽榮抄本；

乙本：趙沛霖先生藏清抄本《佛門藥師消災延壽燈科》；

丙本：趙沛霖先生藏清抄本《佛門十二神王解結佛事》；

丁本：延光居士藏清嘉慶前後朗然抄本《藥師七級燈科儀》。

諸本中底本較為完整。甲本編排與底本略有不同，且缺《提
綱》及《密教》兩部分。其他諸校本內容則大都據全本的部

分內容編纂而成，故僅以可資校對的內容參校。

由於《佛說灌頂章句拔除過罪生死得度經》中有「吾今勸諸
四輩造續命神幡，燃四十九燈，放諸生命，以此幡燈、放生
功德拔彼精神，令得度脫，今世後世，不遭厄難」的說法，
故甲本末附有一《放生儀文》。茲一並整理出來，附在卷末。



〔錄文〕

藥師道場解經頌文灌頂章句教誡儀文

閩越金身太平寺沙門若愚述



「　浩浩難思真法界，
　藥師海會眾聖賢。
　我今教誡演儀文，
　望聖慈悲垂加護。」



伏聞藥師道場教誡儀文，此乃道場自通，和唱
初傳。甘露、藥師如來、解結菩薩、琉璃光佛，名
號普聞。世間眾生，無不敬仰。雖有以事，然未有
儀。如其講習之流，博通內外，精貫古今，以至頓
漸遍圓，有空性相，隨舉隨有，觸處光明，妙契佛
心，冥符凡意。語默動靜，理性灼然。況其加意用

功，其所精通，不言而盡。《藥師經》曰：是人所有
思惟、籌量、言說，皆是佛法，無不真實。亦是《光
佛經》中所說。若全是者，此應請時，無所不可。
其或未然，若到此者若無儀文，則無不罔然，遠迷
悶絕，心不能造，深可悲嗟。於是淨藏圓覺、當來
徐公法壽，久默是事，欲要斯文，遂命祖照，伏為
編集。祖照既聞此語，自恨不才，豈可以蠡而測海？
堅欲卻之，再再不允。遂乃鳩集，以成一家。貴於
在在處處，解冤釋結。《灌頂經》曰：修行六度波羅
密多，以伸解結。一一總非胸臆，悉本圓頓藏教著
儀。次安排覺，一段事案。在會眾等，諦聽思惟，
早悟正因，速求解脫。

藥師勝會　(八句)

(安息香真言　大明神咒經　咒燈油真言)

(誦大悲咒　咒水真言)

(誦諸部因緣　梵語心經)

願憑咒力　(云云)

(廻向咒水贊)

唯願三途苦輪息　(四句)

無邊煩惱斷　(四句)

(入壇舉)　藥師海會佛菩薩　(誦三寶咒)

靈山教主，雪嶺能仁。(戶)唵。瞿魯吠。釋迦佛，
皇宮內外。因向四門遊，生老病死。雪山修六載，

餐麻麥，日充饑，證金軀，我佛長丈六。若人皈依
佛，為施主，消災障，增福壽，保安寧。

大眾志誠心，同嘆佛寶偈：


「　皈命十方及三際，
　塵剎圓明調御師。
　法界功德大悲雲，
　毗盧遮那大智海。」



皈依常住佛陀耶

龍宮海藏，七佛真經。(戶)唵。陀耶彌。三乘法，我佛
說下。貝葉與靈文，波羅密多。海藏《般若經》，《慈
悲懺》，《妙法華》，最堪誇，我法功能無價。若人皈
依法，為施主，消災障，增福壽，保安寧。

大眾志誠心，同嘆法寶偈：


「　所住甚深真法性，
　所流圓滿修多羅。
　一一塵方佛會中，
　文殊普賢諸大士。」



皈依常住達磨耶

天台方廣，南嶽祝融。(戶)唵。摩訶帝。六和僧，
一切賢聖。羅漢與辟支，方袍圓頂。每日伽藍院，
安禪定，誦真經，有功能，感得鬼神恭敬。若人皈
依僧，為施主，消災障，增福壽，保安寧。

大眾志誠心，同嘆僧寶偈：


「　我今欲以一毫智，
　測量無邊法界玄。
　願承三寶同體慈，
　句句冥符諸佛意。」



皈依常住僧伽耶

(加持誦三寶真言)

開壇門部陀羅尼

(清淨三業　提綱)


伏聞業同三世，從身、口、意之所生；罪起一
心，自貪、瞋之所造。壇場潔備，法席弘開。憑密
語以懺雪愆尤，仗佛慈而消除過咎。所謂道：淨洗
從前煩惱垢，不妨百煉見真金。三業有偈，今為舉
揚：


「　身三口四意貪瞋，
　千惡門開散本真。
　喝散障雲無點翳，
　性天孤月月輪孤。」



南無除蓋障菩薩

(三業真言)

三業六根悉清淨

(薰香供養　提綱)

伏聞真法性海，飄飄焚戒定之香；古佛道場，
渺渺吐氤氳之氣。耶輸難中焚一炷，靈山會上遍垂
祥。欲求解脫之真香，必假栴檀作佛事。所謂道：
莫學畢陵池畔過，河神捉住要尋贓。焚香有偈，今
為舉揚：


「　爐焚五分寶香請，
　一縷煙起徹幽明。
　遍作十方諸神聖，
　諸佛聞召悉來臨。」



南無香供養菩薩

(焚香真言)

香煙童子大菩薩

(灑淨潔滌　提綱)

伏聞水不洗水，妙契法身；塵不染塵，返招自
己。蠲除契界，蕩滌壇場。灑枯木而再逢春，潔穢
邦而成淨土。所謂道：內外中間無濁穢，聖凡幽顯

總清涼。


「　彌摩羅界秫提吽，
　一默澄潭萬古明。
　理事道場今潔滌，
　自然風月一時新。」



南無清淨慧菩薩

(灑淨真言)

壇場內外悉清淨

(清淨香壇　提綱)

伏聞善財樓閣，到已覺於城東；慈氏園林，觸
目遍聞於華藏。結成器界，立個道場。無去無來，
不生不滅。所謂道：竹影掃堦塵有動，水流急處月
無痕。


「　聚沙成塔亙青天，
　舉止分明在目前。
　理事道場今潔滌，
　自然湧出一枝蓮。」



南無淨壇場菩薩

(淨壇真言)

雪山童子大菩薩

(密語結界　提綱)

伏聞鐵關不閉，誰知內外分明？金璧將圍，自
然寶界清淨。直要割騰截斷，還他水泄不通。左右
逢源，捲舒在我。所謂道：東西南北門相對，無限
金錘擊不開。


「　荊棘林中業火生，
　經由大地任縱橫。
　金剛突出摩訶力，
　直向如來行處行。」



南無金剛界菩薩

(結界真言)


尊勝幢菩薩

(散花行道　提綱)

伏聞萬行因花，成就菩提之妙果；一生受記，
已明般若之善根。五葉遍人間，一花開世界。所謂
道：老虎座下親拈出，迦葉微微笑點頭。散花有偈，
今為舉揚：


「　此花初舉在靈山，
　唯有頭陀獨破顏。
　續燄聯芳傳此世，
　一花五葉任君板。」



南無花供養菩薩

(散花真言)

寶曇花菩薩

大眾志誠心，同嘆散花偈：


「　諸經寶讚妙伽陀，
　普散奇花福力多。
　誠以此花供佛聖，
　散花行道見彌陀。」


散花之設，古有常規。咒師先行點淨，檀越後隨捧
爐。知會舉起散花，大眾遶壇行道。

(行道真言)

大眾志誠心，同嘆讚佛偈：


「　佛遊廣嚴城中位，
　曼殊室利請經題。
　世尊上願慈悲主，
　無邊琅[王*函]度群迷。
　解脫菩薩消九橫，
　藥叉大將除災危。
　焚香燃燈依科範，
　集福延祥壽天齊。」



夫開啟藥師道場者，敦琉璃之境界，應滿月之
宮城。內則儼爾粹容，外則集乎梵侶。讚詠紫金蓮
相，瞻仰白玉毫光。百和之氤氳，作△晝之道場。
今則燃燈方起，法事初行，想我佛不隔於他邦，諒

慈尊不離於當處，敢憑清眾，各運虔誠，請動潮音，
舉揚妙偈：


「　願此香花雲，
　遍滿十方界，
　供養一切佛，
　尊法諸菩薩，
　無邊聲聞眾，
　及一切天仙。
　以起光明臺，
　過於無邊界，
　無邊佛土中，
　受用作佛事，
　普薰諸眾生，
　皆發菩提心。」



仰告諸佛諸菩薩


「　如來妙色身，
　世間無與等。
　無比不思議，
　是故皈命禮。
　如來色無盡，
　智慧亦復然。
　一切法常住，
　是故我讚禮。
　如來智慧燈，
　同嘆一切僧。
　能生三世佛，
　是故應頂禮。」



信禮佛、法、僧三寶　(嘆德宣疏)

巍巍功德，難盡讚揚。今日道場虔奏禮請疏文，
謹當宣讀。　(化壇)

(稱念)天上天下無如佛　南無琉璃光佛

(再念)十方世界亦無比　昔日我佛梵王太子
　十方所有我盡見　七步現金容　(念)南無琉璃
光佛

(再念)一切無有如佛者　我佛降生太子

(門外化納　回壇)

(加持諸佛請座真言　（至）一切如來歡喜真言)


伏請道場諸大眾，願各普運慈悲心，為今時之
檀那，興曠古之法會，奉請釋迦教主、藥師慈尊、
菩薩聲聞、龍天釋梵、十二神王、七千眷屬、此間
土地、一切聖賢，降臨道場，受請供養。　(教誡禮請)

南無東方國土，滿月為名，十二願心藥師琉璃
光王佛，降臨道場，受請供養。

南無最初成道維衛如來，南無第二成佛維式如
來，南無第三成佛隨葉如來，南無第四成佛拘留秦
如來，南無第五成佛號拘留含牟尼如來，南無第六
成佛迦葉如來，南無莊嚴俱備、圓滿無虧、本師無
礙化身釋迦牟尼佛，南無劫號莊嚴、一千調御、
最居上首華光如來，南無賢劫之中、一千調御、最
居上首拘那如來，南無劫名星宿、佛總一千、號
作吉祥、最居上首如來，願降道場，受請供養。

香花一心奉請，藥師會上、解結筵中，南無東

方國土善德如來並及十方一切諸佛，南無南方有佛
名須彌燈並及十方一切諸佛，南無西方有佛名阿彌
陀並及十方一切諸佛，南無北方國土寶積如來並及
十方一切諸佛，南無中央有佛號毗盧身並及十方一
切諸佛，願降道場，受請供養。

南無釋迦文調御三十五如來，南無世尊普光號
五十三如來，南無共號如來、同名阿閦、成等正覺
一萬五千佛，南無豎窮三際、橫遍十方、過去、未
來、現在說法及《藥師經》中一切如來，南無重輪
五色、合璧分輝日曜月淨二大菩薩，南無紫金嚴
相、白玉舒光文殊普賢二大菩薩，南無施無畏力、
得大總持觀音勢至二大菩薩，南無悲濟靡窮、相嚴
俱備、號無盡意、名寶曇花菩薩，願降道場，受請
供養。

南無父母出家、昆季成道藥王藥上二大菩薩，
南無補處一生、幽窮歷劫彌勒大菩薩，南無一切

如來部從、釋梵悅心、金剛嬉戲菩薩等，灌頂位中，
帝網重重，盡十方三際及《藥師經》中一切諸大菩
薩，願降道場，受請供養。

南無大智尊者舍利佛、神通尊者目犍連、頭陀
尊者大迦葉、解空尊者須菩提尊者，願降道場，受
請供養。

南無說法尊者富樓那、論義尊者迦旃延、律藏
尊者優鉢離、天眼尊者阿難律尊者，願降道場，受
請供養。

南無密行尊者羅睺羅、多聞尊者阿難陀、應供
尊者賓頭盧、上座尊者憍陳如，南無初修久煉、未
滿已滿、盡虛空、遍法界及《藥師經》中緣覺聲聞、
辟支羅漢、一切聖賢，願降道場，受請供養。

一心奉請龍天帝釋、四禪梵王、護世四王、曼
荼羅等二十八部散脂鬼王、地神堅牢、金剛密迹、
天龍、夜叉、乾達婆、阿修羅、迦樓羅、緊那羅、
摩訶羅伽、人非人等、此間土地、一切靈祗，及

《藥師經》中十二神王、七千眷屬，並施主先亡、
後化、久逝，住宅家神，願降道場，受請供養。

(加持召請一切如來雲集真言)

我今施主，同藥師之上願，發廣大之願心，作
禮燃燈，依經讚頌，願垂哀憫，雲集道場。　(三說)

切聞八萬四千法門，門門利濟；五千四十八
卷，卷卷玄微。無非接物利生，盡乃應機與藥。其
或發心恭敬，依教奉行，豈惟臻百福嘉祥，可使
殄千災朕兆。於△日△夜，金烏始沒，玉兔初傳；
塵中之飛走暫停，門外之輪蹄乍息；軒屏嚴淨，像
設崢嶸；七層燈而鶴燄輝煌，五德重而爐煙庠
序。香雲蕩散，佛韻虛徐。《灌頂經》文次第宣，

琉璃佛號循環唱。伏請現前清淨大眾，淨澄三業，
專注一心，擎拳於滿月尊容，存想於東方國土。未
有如斯之懇禱，不招廣大之良因。所冀行道人人，
齊聲唱和。

南無清淨法身毗盧遮那佛


「　清淨法身遍法界，
　凝然湛寂號毗盧。
　出纏離垢本非增，
　背覺合塵原不染。
　若聖若凡名縱別，
　無生無滅理寧差？
　絕諸戲論離思量，
　早願有情同證悟。」



消災延壽藥師佛

南無圓滿報身盧舍那佛


「　圓滿報身居報土，
　光明遍照普含容。
　三祗劫內煉磨來，
　萬行門中修證去。
　解脫道中除劣法，
　華王座上啟酬恩。

　塵沙相好廣無邊，
　我等虔誠皈命禮。」



消災延壽藥師佛

南無千百億化身釋迦牟尼佛


「　百億化身所化境，
　隨機隨類接群生。
　迦維降迹出王宮，
　雪嶺修行成佛果。
　會啟三百五十度，
　法開八萬四千門。
　雖然鶴樹示韜光，
　常在鷲峰諸住處。」



消災延壽藥師佛

南無當來下生彌勒尊佛


「　海減波瀾最淺日，
　人增壽命極長時。
　上辭兜率下閻浮，
　朝見出家暮成道。
　雷震八音宣妙法，
　雲臻三會度人天。
　我於今日誓皈依，
　願向當來蒙攝受。」



消災延壽藥師佛

南無西方極樂世界我等導師阿彌陀佛


「　世界立名為極樂，
　莊嚴殊勝最難遇。

　西天梵語阿彌陀，
　東土唐言無量壽。
　紺目澄清四大海，
　白毫宛轉五須彌。
　十聲尊號若專心，
　一念便能生淨土。」



消災延壽藥師佛

南無東方滿月世界藥師琉璃光王佛


「　藥與眾生為救療，
　師能三界作皈依。
　琉璃瑩淨喻真如，
　內外光明同佛性。
　法界無名名假立，
　聖人無相相權成。
　不依名相接群生，
　爭得群生圓覺道？」



消災延壽藥師佛

南無十方法界一切常住佛陀耶


「　稽首虔誠皈命禮，
　十方常住佛陀耶。
　真如體上啟千身，
　般若光中含萬像。
　離相絕言雖有說，
　應機赴感豈曾虧？
　眾生性水若澄清，
　佛月此時皆得見。」



消災延壽藥師佛

南無十方法界一切常住達磨耶



「　稽首虔誠皈命禮，
　十方常住達磨耶。
　龍宮鷲嶺演來時，
　白馬鴻臚翻出後。
　一味醍醐平等潤，
　三般根器應機成。
　至於八萬四千門，
　皆是如來方便用。」



消災延壽藥師佛

南無十方法界一切常住僧伽耶


「　稽首虔誠皈命禮，
　十方常住僧伽耶。
　三應四向有修人，
　五眼六通無漏眾。
　大隱塵寰凡聖混，
　深棲嵒洞水雲幽。
　慈悲長成福田山，
　添助眾生功德海。」



消災延壽藥師佛

南無三寶眾菩薩摩訶薩


「　稽首虔誠請三寶，
　三寶慈悲降道場。
　青螺肉髻拂塵雲，
　紫磨金容光日月。
　白毫照徹三千界，
　紅珠輝映十三天。
　梵王天上散香花，
　帝釋宮中鳴鼓樂。

　文殊大士先來引，
　手捧維耶《灌頂經》。
　紅條玉軸日增光，
　金字青輪星彩現。
　救脫真人持寶燭，
　神幡五色亦相現。
　八員大士擁蓮臺，
　十德高賢攢月殿。
　三千國土諸聖賢，
　十二章中願力王。
　輕煙細雨拂青天，
　妙果祥光敷碧落。
　金鈴萬種空中響，
　玉磬千般像外敲。
　香煙颯颯遶雲飛，
　直至閻浮塵世界。
　如來尊重超三界，
　慈悲不越六塵中。
　但能發願散香花，
　便降人間霑供養。
　今霄燈主殷勤重，
　此日如來降道場。
　精修香燭展心誠，
　整頓安祥從佛後。」



消災延壽藥師佛

南無妙莊嚴菩薩摩訶莎


「　仰白道場諸大眾，
　幸逢法會悉攀緣。
　當時我佛釋迦尊，
　曾在維耶音藥樹。
　讚彼東方滿月王，
　有其正覺藥師尊。
　因中積聚行門深，
　果內莊嚴佛度盡。」



消災延壽藥師佛


「　金作殿堂仍峭麗，
　銀為峙堞復聯環。

　園林四序每精華，
　池沼七珍含晃耀。
　雲色光明籠藻井，
　水聲柔軟遶琉渠。
　藥音天際響叮噹，
　花雨空中飛散漫。」



消災延壽藥師佛


「　禽語揄揚八聖道，
　樹枝振觸六波羅。
　琉璃池影瀉樓臺，
　菡萏香風薰宇宙。
　路不失遺行正法，
　人無三毒稟真修。
　寶幔翠網似煙霞，
　大貝明珠如瓦礫。」



消災延壽藥師佛


「　無漏感通功莫測，
　有為心識說難窮。
　若論此佛利群生，
　向下依經隨願讚。」



消災延壽藥師佛

(加持藥師如來大威德真言　歌讚)



「　東方有佛名滿月，
　佛號琉璃光皎潔。
　頂上璇螺青繫髻，
　眉間臺相珂入雪。
　十二大願度眾生，
　一片慈心無暫歇。
　眾生有難若稱名，
　禮念琉璃罪消滅。」



南無藥師琉璃光王佛

增福延壽藥師佛


藥師灌頂章句教誡終


