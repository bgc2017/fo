











藥師灌頂章句拔苦過罪生死得度綱目

東晉天竺三藏法師帛尸梨密多羅奉詔譯
閩越金身太平寺沙門若愚述



「　重重疊疊玉樓臺，
　樓閣門前嘆善財。
　八萬四千關捩子，
　全憑這個鑰匙開。」



伏望海眾殷勤，齊舉壓座令。

皈命敬禮琉璃光佛　南無藥師光王佛大慈悲
藥師佛　琉璃光王佛

我佛大慈悲　琉璃光王佛　皈命敬禮琉璃光王
佛　藥師琉璃光王佛　滿月世界

人天同聽梵音聲　(和)梵音聲善薩


「　白馬馱來一部經，
　一回拈起一回新。
　蒙師指示經題目，
　便是如來大藏經。」



伏聞龍宮奧典，海藏靈文，摩騰遠邁於西天，
竺法流傳於東土。出三壇之烈燄，破萬種之迷津。
慈風開優鉢之花，法雨灑貝多之葉。所謂道：一句
云何於此經，究竟眾生到彼岸。面位仁師，云何請
舉。

云何於此經　(四句)


「　梵音首唱自漁山，
　開道群迷咫尺間。
　幽顯耳聞能薦取，
　證無為理透玄關。」



上來梵音雅唱，出生正因。不廻二乘，不向三

有。廻因向果，廻事向理，廻向無上佛果菩提。伏
願群生，悉望眾聖垂慈。內興則妙用長新，外護則
靈明鞏固。天地正觀，日月照輝。民歌太古之風，
化起不善之道。三寶常住，萬聖流通。常居覺照之
鄉，盡攀樊籠之境。四恩普報，三有均資。法界含
情，同圓種智。

(普念)摩訶般若波羅密

《佛說藥師灌頂經》　(和)藥師琉璃光王佛

壇前教誡儀當演


「　梵音傳自五天來，
　無限幽冥嘆善財。
　願仗佛慈宣軌範，
　見聞隨喜信心開。」



弟子眾等，稽首和南，謹白清淨大眾：今此修
設藥師延壽道場，《灌頂經》標，先伸教誡奉行科事，
然後行持科事。掌壇法師，一一布露。　(入儀　浩浩難
思　（至）解脫)


「　藥師勝會啟壇場，
　密咒清泉甘露漿。
　安息飛煙雲霧捲，
　蘭膏發燄日星光。
　緇流濟濟皆精潔，
　賢聖巍巍盡讚揚。
　法雨滿空甘露灑，
　道場何處不清涼？」



甘露王菩薩

(加持安息香真言　（至）《大明神咒經》)

(加持咒油燈真言至咒水真言　諸部因緣)

(加持直字梵語心經陀羅尼)

願憑咒力普津濟　(二聲)

咒水讚

一鉢寒泉，蠲除熱惱，功勳莫可稱量。注想曹

溪水，別來幾度春光。凝然湛寂，灌清淨醍醐甘露
瓊漿。霏法雨，楊枝灑處，遍滿於壇場。願霑需，
含識普蒙饒益，俱脫苦鄉。餓殍焦面，悟自性真常。
我今祛穢誦咒，仗密語伽陀讚揚。周沙界，無人無
我，盡淨獲清涼。

南無甘露王菩薩摩訶薩

廻向無上佛菩提

惟願三途苦輪息　(四句)

無邊煩惱斷　(四句)

藥師海會佛菩薩　(云云)

酬盟會啟，集福筵開。領眾登壇，參禮三寶。　(䠒
跪誦三寶咒)

佛是三界大師，法是群生眼目，僧是六和具足，
並乃真淨福田。背之則凡，順之則聖。我今皈命，
建立道場。願聖慈悲，密垂加護。

靈山教主　(入儀)

大眾志誠心，同嘆佛寶偈。

龍宮海藏　(入儀)

大眾志誠心，同嘆法寶偈。

天台方廣　(入儀)

大眾志誠心，同嘆僧寶偈。

(加持讚嘆三寶滅罪真言)


開壇門部陀羅尼　(二聲)

清淨三業

切以道場冰潔，眾聖葵忱。金爐焚戒香、定香、
慧香、解脫之真香，密語灑佛水、法水、僧水、摩
訶之演水。花簇三春之錦，燈燃一漢之星。玉磬鳴
時，振洪音而戛戛；金鼓響處，等梵語之鏘鏘。慈
悲開優鉢之花，德雨潤苾蒭之草。六塵內淨而性識
圓明，五濁外蠲而法身清淨。願鑒一誠之懇禱，當
持三業之真言。先當焚香、灑淨、淨壇、結界、敬
花，以為佛事。三業論文，謹當布露。　(入儀)

身三口四意貪瞋　(四句)

除蓋障菩薩

(加持淨三業真言)

三業六根悉清淨

薰香供養

答報佛恩甚奇哉，本來心地豁然開。栴檀牛首
無價寶，儘是能仁會裡來。梵香論文，法師指開。　(入
儀)

爐焚五分寶香清　(四句)

南無香供養菩薩

(加持焚香真言)

香雲童子大菩薩

灑淨潔滌


真淵巨海泊天高，香水浮沈湛一寬。願證月光
三昧印，大千沙界洗塵勞。廣長舌相，請演波濤。　(入
儀)

彌摩羅界秫提吽　(四句)

清淨慧菩薩

(加持灑淨真言)

壇場內外悉清淨

清淨香壇

一心清淨萬緣塵，柳陌花街功德林。能攪長河
為酥酡，解教大地作黃金。玉壇蠲潔師爽襟。　(入儀)

聚沙成塔亙青天　(四句)

南無淨壇場菩薩

(加持淨壇真言)

雪山童子大菩薩

密語結界

大千攝化一毫端，拂手頭邊毛腦寒。高舉金剛
王正令，銀山鐵壁祖師關。結曼羅界，凡聖交參。　(入
儀)

荊棘林中業火生　(四句)

南無金剛界菩薩

(加持結界真言)

尊勝幢菩薩

散花行道

拈花示眾古機緣，特把宗門正眼傳。迦葉頭陀

知此意，微微笑倒三千年。散曼殊勝，花雨新鮮。　(入
儀)

此花初舉在靈山　(四句)

南無花供養菩薩

(加持散花真言)

寶曇花菩薩

大眾志誠心，同嘆　(云云)

散花之設，古有常規。咒師先行點淨，檀越後
隨捧爐。知會舉起散花，大眾遶壇行道。

(加持行道真言)

大眾志誠心，同嘆讚佛偈。　(入儀)

夫開啟藥師道場者，廓琉璃之境界，映滿月之
宮城。內則儼爾粹容，外則集乎梵侶。讚詠紫金蓮
相，瞻仰白玉毫光。焚百和之氤氳，作△晝之道場。
今則燃燈方啟，法事初行，想我佛不隔於他邦，諒
慈尊不離於當處。敢憑清眾，各運虔心，請動潮音，
舉揚妙偈。　(依儀)

願此香花雲　(云云)

仰告諸佛　(云云)

如來妙色身　(云云)

如來色無盡　(云云)

如來智慧燈　(云云)

信禮佛、法、僧三寶

嘆德宣疏

巍巍功德，難盡讚揚。虔奏藥師禮請疏文，對
聖宣讀。


(化壇依儀　化納　廻向　回壇)

(加持諸佛請座真言　（至）一切如來歡喜真言)

伏請道場者　(入儀)

(加持召請一切如來雲集真言)

我施主同藥師之上願　(依儀至)歌讚

教誡終


一時登壇開啟


「　佛開八萬四千門，
　天上人間我獨尊。
　莫道滿天星耿耿，
　猶如孤月照乾坤。」



藥師會啟，集福筵開。領眾登壇，開闡一時科
事。

大眾志誠心，同嘆延壽偈：

長以心田種善根　(在儀)

藥師海會佛菩薩

嘆德宣疏　(化納回壇)

(加持警覺出定真言　（至）五供養)

惟願慈悲常攝受

壇前開科儀當演


「　藥師教主願門開，
　救度眾生萬劫災。
　菡萏香風薰宇宙，
　琉璃光裏瀉樓臺。
　一音妙教通三界，
　七級銀缸遍九垓。
　是日信心酬願後，
　祥光瑞氣滿門來。」



南無灌頂界菩薩

切以金口所宣，群生仰化，無非法藥，盡是醍
醐。爰將白馬駝經，鴻爐試過，實昭靈驗，廣布華

夷，大開方便之門，普濟幽明之類。即我藥師教主，
滿月慈容，因中願力弘深，果內莊嚴殊勝。千蓮座
下，百寶珠間，花雨濛濛，香風颯颯，雷音嚮振，
天樂自鳴。眾聖駢羅，龍天翕集。咸霑滿月，盡聽
法音。聖雖顯示於東方，聖力常化於此土。其有群
生，請按彼科儀，高燭銀燈，廣邀聖德，虔心請禱，
我佛遙臨。心中有願皆從，非橫災殃自息。今晨燈
主△，夙陳志懇，預竭誠心，祈求福海壽山，永殄
千災萬慮。大闡廳堂，精嚴佛事。檀煙靄馥，鈸韻
鏗鏘。今則時當定日，凡聖駢交，案上經文，是何
面目？竚聽經文，請為宣揚。　(入儀)


佛說藥師灌頂章句拔除過罪生死得度妙經

東晉天竺三藏法師帛尸黎密多羅奉詔譯
閩越金身太平寺沙門若愚述


吟偈

能向法門　(八句)

聞如是。一時佛遊維耶離音樂樹下，與八千比
丘……如是無量最上音聲，施與一切無量眾生，是
為十二微妙上願。


二時入壇開科


「　各以一切音深海，
　普出無盡妙言詞。
　盡於未來一切劫，
　讚佛甚深功德海。」



藥師會啟，集福筵開。領眾登壇，舉揚二時科
事。

大眾志誠心，同嘆延壽偈：


「　長以皈依大法王，
　命童晨夕炷心香。
　富將經藏看千卷，
　貴列幡花簇兩行。
　金相慈悲抒我願，
　玉毫宛轉現威光。
　滿門和樂芝蘭瑞，
　堂上如來步彩霞。」



藥師海會佛菩薩　　(嘆德宣疏)

多他阿伽度　(入儀　宣疏　化壇　贊偈)

稱念大圓鏡智　(云云)

(化貢回壇)

(加持奉事諸佛真言　（至）普供養真言)

惟願慈悲常攝受

南無消災延壽藥　(云云)　《佛說藥師灌頂經》

壇前開科儀當演


「　藥師教主廣無邊，
　七字包含遍大千。
　句句重宣諸佛意，
　言言笑答祖師傳。」



佛告文殊師利：此藥師琉璃光王佛本願功德如
是……是故吾今勸諸四輩，造續命神幡，燃四十九
燈，放諸生命，以此幡燈、放生功德，拔彼精神，
令得度脫，今世後世，不遭厄難。　(止)


二時科終

三時開科解經


「　三千界內慈悲主，
　百億剎中大法王。
　能開慧目鑒凡情，
　眾生有願皆感應。」



藥師會啟，集福筵開。領眾登壇，開闡三時科
事。

大眾志誠心，同嘆延壽偈：


「　長生一念焚清香，
　命信修齋建道場。
　富足前生修善得，
　貴非今世莫思量。
　金銀難買般若智，
　玉石成堆放祥光。
　滿苑香花迎諸聖，
　堂前齊祝法中王。」



藥師海會佛菩薩　(嘆德宣疏)

(化壇　納財　回壇　加持啟白真言　（至）普供養)

唯願慈悲　(云云)

《佛說藥師灌頂經》　　消災延壽藥師佛

壇前開科儀當演　　大乘　(云云)


「　圓音落落三時宣，
　梵語重重九會宣。
　竚看龍宮親捧出，
　從教四海五湖傳。」



切以一月麗天，影含容於眾水；三身應世，聲
普遍於十方。或稱號於藥師，療眾生之病若；或彰
名於阿閦，解塵世之冤愆。拯昏迷於菡萏國中，蠲
熱惱於琉琉界內。真可謂慈風廣被，慧日遐舒。八
大菩薩賜恩光，二六神王垂護佑。今則謹邀法侶，
重爇檀煙，燃滿樹之銀缸，演六時之梵唄。重吟寶
偈，再舉鴻名。真空垂天眼以遙觀，玄造擁祥光而
照鑒。向下經文，再為舉揚。


金毗羅神王　和耆羅神王

彌佉羅神王　安陀羅神王

摩尼羅神王　宋林羅神王

因持羅神王　波耶羅神王

摩休羅神王　真陀羅神王

照頭羅神王　毗伽羅神王

救脫菩薩語阿難言：此等鬼神……此經凡有三
名，一名藥師琉璃光佛本願功德；二名灌頂章名十
二神王解結神咒；三名救除過罪生死得度。佛說經
竟，大眾人世，作禮奉行。止


灌頂章句終


