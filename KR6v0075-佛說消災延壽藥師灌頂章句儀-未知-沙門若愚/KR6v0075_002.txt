











佛說消災延壽藥師灌頂章句一時儀文



「　佛開八萬四千門，
　天上人間佛獨尊。
　莫道滿天星耿耿，
　猶如孤月照乾坤。」



藥師會啟，集福筵開。領眾登壇，開闡一時科
事。大眾志誠心，同嘆延壽偈：


「　長以心田種善根，
　命延壽筭祝賢人。
　富因積德光後裔，
　貴是陰功啟芳聲。
　金作良田惟至寶，
　玉聯奎壁即為珍。
　滿座聖賢呈瑞彩，
　堂前供樂太平春。」



藥師海會佛菩薩　(嘆德宣疏)

多他阿伽度。阿囉訶。三藐三佛陀。四智三身，
六通五眼。目淨修廣，海水浮清；福聚崇高，須彌
挺秀。四無量心則融通自在，六波羅密則具足圓明。
三十二相以莊嚴，千百億身皆化度。大慈悲父，真
智慧師。有空性相而開豁群迷，頓漸遍圓而甄明大
士。具一切智，圓最上乘。世界十方，無不瞻仰。
虔奏藥師一時疏文，謹當宣讀。

我今皈命禮藥師尊　南無琉璃光王佛

藥師教主琉璃佛　南無琉璃光王佛

皈命我佛　日月光、琉璃界藥師教主

滿月世琉璃佛　南無藥師琉璃佛

不可思議、功德巍巍、妙相化現十二上願、大
慈大悲藥師佛

南無琉璃光王佛


(燒化　任意　回壇)

(加持警覺出定真言　至五供養)

藥師海會佛菩薩

壇前開科儀當演


佛說消災延壽藥師灌頂章句一時科儀文

東晉天竺三藏法師帛尸梨密多羅奉詔譯
閩越金身太平寺沙門若愚述



「　能向法門深悟入，
　自然罪性等虛空。
　菩提實相倘圓明，
　生死妄心俱解脫。
　若不隨宜開經路，
　何名應病說方書？
　拔除無始蓋纏根，
　是故此經名得度。」



消災延壽藥師佛　共會說法　(入儀)


「　光向維耶城裏放，
　花從音樂樹間飛。
　六通上士雨奔騰，
　十地高真雲靉靆。

　帝釋梵王頭地禮，
　人王天眾掌膠來。
　逡巡圍遶紫金容，
　未審誰能先發問。」



消災延壽藥師佛　得聞法要　(入文)


「　輕首已暗時寂靜，
　如來猶未露機鋒。
　愍嗟三界未來人，
　請問十方往昔事。
　何處世尊深濟度？
　何方國土最莊嚴？
　大圓鏡智照無私，
　願向今霄聞法要。」



消災延壽藥師佛　一心樂聞　(入儀)


「　金口忽聞斯讚嘆，
　文殊決問此因緣。
　眾生業垢既無邊，
　諸佛慈悲亦不盡。
　有一法門深秘密，
　再三為汝廣宣揚。
　敕令諦聽善思惟，
　時眾默然生愛樂。」



消災延壽藥師佛　所求皆得　(入文)



「　東去有城名滿月，
　彼中覺皇號琉璃。
　三祗功業不思議，
　十號名稱無等匹。
　二六願門因地發，
　百千相好果中圓。
　我今依願讚琉璃，
　伏願人神歡喜聽。」



消災延壽藥師佛

三十二相圓滿，紅白聖顏；八千種好隨形，紫
檀金相。以智慧方便之力破劍煩惱稠林，具慈悲喜
舍之心修八萬波羅密行。香燈影裹瞻三千調御之
師，法樂韻中禮四八端嚴之相。所謂道：一字不是
八不成，森羅萬像體中明。世人乃說千般用，不是
謳歌不是經。法眾虔誠，讚禮十二大願。


「　我今誓發菩提願，
　求證三摩登彼岸。
　功德莊嚴妙相尊，
　法界眾生同滿願。
　一種行願一種智，
　一種菩提一種理。
　日光菩薩大慈悲，
　能與眾生消災罪。」



(和)　消災延壽藥師佛

金毗羅大將威猛烈，能與眾生解冤結。

(某)人今朝繫洪名，三世冤業皆消滅。


藥師如來相好光明願

(日曜真言)


「　我今誓發菩提願，
　身如琉璃光燦爛。
　神光照透鐵圍山，
　黑暗眾生離苦難。
　二種行願二種智，
　二種菩提二種理。
　月光菩薩大慈悲，
　能與眾生消災罪。」



(和)　消災延壽藥師佛


「　和耆羅大將威猛烈，
　能與眾生解冤結。
　(某)人今朝繫洪名，
　三世冤業皆消滅。」



藥師如來拔出幽明願

(月曜真言)


「　我今誓發菩提願，
　貧苦眾生無飲膳，
　志心稱念藥師尊，
　種種隨心皆滿願。
　三種行願三種智，
　三種菩提三種理。
　文殊菩薩大慈悲，
　能與眾生消災罪。」



(和)　消災延壽藥師佛


「　彌伽羅大將威猛烈，
　能與眾生解冤結。
　(某)人今朝繫洪名，
　三世冤業皆消滅。」




藥師如來受用無盡願

(文殊真言)


「　我今誓發菩提願，
　外道眾生無正見。
　盡化廻心向大乘，
　同駕白牛登彼岸。
　四種行願四種智，
　四種菩提四種理。
　觀音菩薩大慈悲，
　能與眾生消災罪。」



消災延壽藥師佛


「　安陀羅大將威猛烈，
　能與施主解冤結。
　(某)人今朝繫洪名，
　三世冤業皆消滅。」



藥師如來具足無漏願

(觀音真言)


「　我今誓發菩提願，
　無戒眾生多散亂。
　志心稱念藥師名，
　清淨尸羅同滿願。
　五種行願五種智，
　五種菩提五種理。
　勢至菩薩大慈悲，
　能與眾生消災罪。」



消災延壽藥師佛


「　摩尼羅大將威猛烈，
　能與眾生解冤結。
　(某)人今朝繫洪名，
　三世冤業皆消滅。」



藥師如來具戒清淨願

(佛說勢至菩薩真言)


「　我今誓發菩提願，
　下方眾生根缺離。

　專心稱念藥師名，
　身相端嚴皆敬愛。
　六種行願六種智，
　六種菩提六種理。
　無盡意菩薩大慈悲，
　能與眾生消災罪。」



消災延壽藥師佛


「　宋林羅大將威猛烈，
　能與施主解冤結。
　(某)人今朝繫洪名，
　三世冤業皆消滅。」



藥師如來諸根具足願

(無盡意菩薩真言)


「　我今誓發菩提願，
　病苦眾生多障難。
　無救無依無護持，
　聞舉佛名離苦難。
　七種行願七種智，
　七種菩提七種理。
　寶曇花菩薩大慈悲，
　能與眾生消災罪。」



消災延壽藥師佛


「　因陀羅大將威猛烈，
　能與施主解冤結。
　(某)人今朝繫洪名，
　三世冤業皆消滅。」




藥師如來轉女成男願

(寶曇華真言)


「　我今誓發菩提願，
　眾生修行多障難。
　志心稱念藥師名，
　轉女成男皆滿願。
　八種行願八種智，
　八種菩提八種理。
　藥王菩薩大慈悲，
　能與眾生消災罪。」



消災延壽藥師佛


「　波耶羅大將威猛烈，
　能與眾生解冤結。
　(某)人今朝繫洪名，
　三世冤業皆消滅。」



藥師如來轉女成男願

(藥王真言)


「　我今誓發菩提願，
　絕念眾生無錯亂。
　專心稱念藥師名，
　摧破邪心皈正道。
　九種行願九種智，
　九種菩提九種理。
　藥上菩薩大慈悲，
　能與眾生消災罪。」



消災延壽藥師佛


「　摩休羅大將威猛烈，
　能與施主解冤結。

　(某)人今朝繫洪名，
　三世冤業皆消滅。」



藥師如來除魔絹索願

(藥上真言)


「　我今誓發菩提願，
　王法枷鎖刑囚難。
　志心稱念藥師尊，
　枷鎖解脫離苦難。
　十種行願十種智，
　十種菩提十種理。
　彌勒菩薩大慈悲，
　能與眾生消災罪。」



消災延壽藥師佛


「　真陀羅大將威猛烈，
　能與施主解冤結。
　(某)人今朝繫洪名，
　三世冤業皆消滅。」



藥師如來枷鎖解脫願

(彌勒真言)


「　我今誓發菩提願，
　貧苦眾生無飲膳。
　志心稱念藥師尊，
　法力資財身勇健。
　十一種行願十一種智，
　十一種菩提十一種理。
　救脫菩薩大慈悲，
　能與眾生消災罪。」



消災延壽藥師佛


「　照頭羅大將威猛烈，
　能與施主解冤結。

　(某)人今朝繫洪名，
　三世冤業皆消滅。」



藥師如來飲食充足願

(救苦真言)


「　我今誓發菩提願，
　寒熱咬蟲多唧難。
　志心稱念藥師名，
　上妙衣服嚴身遍。
　十二種行願十二種智，
　十二種菩提十二種理。
　解冤結菩薩大慈悲，
　能與眾生消災罪。」



消災延壽藥師佛


「　毗伽羅大將威猛烈，
　能與眾生解冤結。
　(某)人今朝繫洪名，
　三世冤業皆消滅。」



藥師如來衣服嚴身願

(解結真言)

上來十二大願，具載《灌頂經》文。乃是藥師
如來因中所發，無一願而不開方，無一言而不濟群
生。實為暗處明燈，乃是中流巨揖。其或嚴淨軒宇，
肅備香花，拔除過罪之文，啟結燈燃之會，隨文演

讚，遂願稱揚。想凡心而暗合聖心，在佛願而必符
人願；豈獨是當來果報，永言增見世福田。願垂慈
濟之心，盡副禱祈之懇。向下經文，請為演說。

  
  * 一願國土安寧，
  * 二願萬民康樂，
  * 三願五穀豐登，
  * 四願瘟疫長銷，
  * 五願疾病速除，
  * 六願獄囚解脫，
  * 七願三途苦息，
  * 八願七祖生天，
  * 九願盜賊不侵，
  * 十願壽命延長，
  * 十一願還恩恩滿，
  * 十二願有願皆從。


「　諸佛慈悲常愍念，
　但令求者啟心源。
　今時燈主發精誠，
　一一依憑諸佛願。」



切聞慈悲所說，微妙真詮。上為諸佛之階梯，
下契群生之懇願。包含萬象，該括三乘。若崇禱
祝之心，立致感通之意。今此《藥師灌頂經》者，
佛在維耶國內音樂樹林中，天花散漫於長空，瑞氣

盤旋於四野，金相方開於笑臉，玉毫流注於頂門，
聖賢瞻月面以披陳，釋梵望金仙而作禮。時有大心
菩薩，本號文殊，問六道求福利之因，與萬民作皈
依之處。佛乃經開中道，義讚東方醫王，號曰琉璃。
潔淨逈超於眾寶，報土名稱於滿月，光明已絕於纖
瑕。翠網瓊林，盡是額珠所化；銀樓玉殿，何煩魯
匠興工？樹頭之寶鐸和鳴，皆宣八苦；砌畔之靈
禽對舞，盡說三乘。榮華將兜率無殊，富貴與彌陀
不異。若窮快樂，莫罄讚揚。今時羅列幡花，莊
嚴像設。寶炬點而燈花滿苑；金爐靄而玉葉舒
容。何災難而不消？有福祥而皆至。第一願經

文，請為宣揚。如我無異　(入儀)


「　第一願心心廣大，
　便期超證證菩提。
　光明普照大千中，
　威德遍聞三界外。
　妙相顓顓身挺特，
　威容肅肅相端嚴。
　令他蠢動眾群生，
　與我此身無一異。」



消災延壽藥師佛　悉蒙開曉　(入儀)


「　第二願身身瑩淨，
　光明皎潔似琉璃。
　四生品類盡含容，
　萬象森羅無障礙。
　寂爾無為常應念，
　湛然不動若虛空。
　幽冥癡暗眾群生，
　皆願發蒙令曉悟。」



消災延壽藥師佛　悉持施與　(入儀)


「　第三願成無上覺，
　覺他自覺覺圓明。
　常將智海潤焦枯，
　永使慧燈消黑暗。
　國土更無饑渴想，
　人民不有怨嗟聲。
　誓將美饈濟孤貧，
　普使眾生令飽滿。」



消災延壽藥師佛　解除垢穢



「　第四願當來成佛道，
　巍巍微妙相堂堂。
　星中皓月獨晶瑩，
　水裏紅蓮常瑩淨。
　生死雲開無垢翳，
　識心浪靜絕痕瑕。
　令諸熱惱得清涼，
　情與無情同一體。」



消災延壽藥師佛　至無上道


「　第五願當來精進力，
　奉持佛勅止譏嫌。
　常令戒地有馨香，
　勿使情塵生染汙。
　萬劫千生寧毀犯，
　三十七證轉分明。
　便令三界眾群生，
　同至菩提無缺漏。」



消災延壽藥師佛　悉令具足


「　第六願當來我國中，
　身根具足相端嚴。
　盲聾喑啞不曾聞，
　跛躄癊殘何況見？
　彼若業緣生惡果，
　我憑佛力為消除。
　人民相視勿冤憎，
　禮義謙恭相敬奉。」



消災延壽藥師佛　至得佛道



「　第七願十方諸國土，
　三途六道眾含生。
　無皈依處作梯航，
　遭苦難時為救護。
　法藥調和多種病，
　善言誘諭小乘心。
　咸令勇猛大根機，
　直至菩提無退轉。」



消災延壽藥師佛　無諸疑惑


「　第八願愚冥拋我見，
　六根昏塞執他宗。
　講說大道發蒙來，
　開曉疑情通徹去。
　智慧門深須究竟，
　菩提路遠莫因循。
　靜思我師正真言，
　如救頭然無懈怠。」



消災延壽藥師佛　入正覺路


「　第九願當來成佛果，
　魔王眷屬自皈依。
　惟將定力自嚴持，
　祗用慈心相攝受。
　六十二般顛倒見，
　百千萬劫轉輪身。
　顯揚指示正真源，
　共趣圓常入正路。」



消災延壽藥師佛　無有眾難


「　第十願當來我國中，
　更無王事苦煎煩。

　殘刑虐法不偏加，
　薄賦輕徭修正道。
　枷鎖鞭笞不曾見，
　冤讎枉濫未嘗聞。
　人民相視勿憂愁，
　王道昇平歌政化。」



消災延壽藥師佛　令身充足


「　十一願當來我國中，
　常令飲食得豐饒。
　休將物命列雕盤，
　靡使腥膻薰覺性。
　畿火豈焚無想念？
　靈臺寧貯不享餐。
　天廚美饈種多般，
　應念隨心皆施與。」



消災延壽藥師佛　微妙上願


「　普濟眾生十二願，
　願茲福慧遍莊嚴。
　若逢裸露與孤貧，
　施與衣資並庫藏。
　絲竹管絃長在耳，
　貴榮歡樂每隨心。

　和顏悅色相莊嚴，
　無有一人生惡念。」



消災延壽藥師佛

十二願藥師琉璃光王佛


「　我佛因中十二願，
　善心先覺大千緣。
　一願身相放光明，
　普照塵沙無障礙。
　二願破除諸愛結，
　自然寶體似琉璃。
　三願發心等滄溟，
　流注眾生令飽滿。
　四願圓光如寶月，
　照開生死業浮雲。
　五願戒定自然成，
　不失威儀三寶行。
　六願眾生根具足，
　我今身相俱諸緣。
　七願閻浮疾苦人，
　我法便為諸妙藥。
　八願眾生愚癡者，
　吾能說法為開通。
　九願諸魔妒惑心，
　使人正真祛疑惑。
　十願橫遭王難苦，
　我將身命代臨刑。
　十一願當來發身財，
　施與眾生為飲食。
　十二願果圓成正覺，
　不教國土有饑寒。
　和顏悅色樂昇平，
　共等伊圓慈慧力。
　如是真空十二願，
　一一金口標題名。

　今時演讚不思議，
　萬劫千生資福壽。」



南無消災延壽藥師佛

南無大聖法中王菩薩摩訶薩

(加持一切法平等開悟真言　歌讚)

奉勸諸人聽偈讚，如來相，好難量，六年苦行
應真常。胸間題梵字，眉間白毫光。

天上人間行化道，三途六道，息苦停酸，如來
演法在靈山。波旬似無奈，請入涅槃山。

南無大慈悲消災延壽藥師琉璃光王佛


一時儀文終


