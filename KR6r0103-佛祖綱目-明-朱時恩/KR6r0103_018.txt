











佛祖綱目卷第十八(來字號)


甲子(漢宣帝五凰元年起)戊辰(改元甘露)壬申(改元黃龍)癸酉(元帝初元元年)
戊寅(改元永光)癸未(改元建昭)戊子(改元景寧)己丑(成帝建始元年)癸巳
(改元河平)丁酉(改元陽朔)辛丑(改元鴻嘉)乙巳(改元永始)己酉(改元元延)癸
丑(改元綏和)乙卯(哀帝建平元年)己未(改元元壽)辛酉(平帝元始元年)癸亥
(漢平帝元始三年止)

壬寅。鴻嘉二年。光祿大夫劉向。撰神仙傳云。黃
帝以下。迄今。得仙道者。百四十九人。其七十四
人。巳見佛經矣。又言。博觀典籍。往往見有佛經。
己未。元壽元年。景憲使大月氏國。還得浮圖經。
時莫有識者。

(戊申)十八祖伽耶舍多傳法鳩摩羅多

伽耶舍多。摩提國人也。姓鬱頭藍。父天蓋。母方聖。甞
夢大神持鑑。因而有娠。凡七日而誕。肌體瑩如琉璃。

未甞洗沐。自然香潔。幼好閑靜。語非常。童持鑑出遊。
遇僧伽難提尊者。付法後。領徒至大月氏國。見一婆
羅門舍有異氣。舍多將入彼舍。舍主鳩摩羅多問曰。
是何徒眾。舍多曰。是佛弟子。彼聞佛號。心神竦然。即
時閉戶。舍多良久。扣其門。羅多曰。此舍無人。舍多曰。
答無者誰。羅多聞語。知是異人。遽開門延接。舍多指
其舍簷之下犬宿之處。謂羅多曰。汝父埋金於此。今
為犬以守之。遂掘地。果得金。復謂羅多曰。昔世尊記
曰。吾滅後一千年。有大士。出現於月氏國。紹隆玄化。
今汝值吾。應斯嘉運。於是羅多發宿命智。投誠出家。
舍多度之。授具巳。付法眼。偈曰。有種有心地。因緣能
發明。於緣不相礙。當生生不生。伽耶舍多既付法巳。
踴身虗空。現十八變化。火光三昧。自焚其身。眾以舍
利建塔。當此土漢成帝二十年戊申歲也。

佛祖綱目卷第十八
