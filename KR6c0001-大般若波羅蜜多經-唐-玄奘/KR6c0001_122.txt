












《大般若波羅蜜多經》卷第一百二
十二

三藏法師玄奘奉　詔譯
初分校量功德品第三十之二十

「世尊！云何以空解脫門無二為方便、無生為
方便、無所得為方便，迴向一切智智，修習
無忘失法、恒住捨性？」

「慶喜！空解脫門空解脫
門性空。何以故？以空解脫門性空與無忘失
法、恒住捨性無二無二分故。」

「世尊！云何以無
相、無願解脫門無二為方便、無生為方便、無
所得為方便，迴向一切智智，修習無忘失法、
恒住捨性？」

「慶喜！無相、無願解脫門無相、無願
解脫門性空。何以故？以無相、無願解脫門性
空與無忘失法、恒住捨性無二無二分故。慶
喜！由此故說：以空解脫門等無二為方便、無
生為方便、無所得為方便，迴向一切智智，修
習無忘失法、恒住捨性。」

「世尊！云何以空解

脫門無二為方便、無生為方便、無所得為方
便，迴向一切智智，修習一切智、道相智、一切
相智？」

「慶喜！空解脫門空解脫門性空。何以
故？以空解脫門性空與一切智、道相智、一切
相智無二無二分故。」

「世尊！云何以無相、無願
解脫門無二為方便、無生為方便、無所得為
方便，迴向一切智智，修習一切智、道相智、一
切相智？」

「慶喜！無相、無願解脫門無相、無願解
脫門性空。何以故？以無相、無願解脫門性空
與一切智、道相智、一切相智無二無二分故。
慶喜！由此故說：以空解脫門等無二為方便、
無生為方便、無所得為方便，迴向一切智智，
修習一切智、道相智、一切相智。」

「世尊！云何以
空解脫門無二為方便、無生為方便、無所得
為方便，迴向一切智智，修習一切陀羅尼門、
一切三摩地門？」

「慶喜！空解脫門空解脫門性
空。何以故？以空解脫門性空與一切陀羅尼
門、一切三摩地門無二無二分故。

「世尊！云何
以無相、無願解脫門無二為方便、無生為方
便、無所得為方便，迴向一切智智，修習一
切陀羅尼門、一切三摩地門？」

「慶喜！無相、無願
解脫門無相、無願解脫門性空。何以故？以無
相、無願解脫門性空與一切陀羅尼門、一切三
摩地門無二無二分故。慶喜！由此故說：以
空解脫門等無二為方便、無生為方便、無所
得為方便，迴向一切智智，修習一切陀羅
尼門、一切三摩地門。」

「世尊！云何以空解脫門
無二為方便、無生為方便、無所得為方便，
迴向一切智智，修習菩薩摩訶薩行？」

「慶喜！

空解脫門空解脫門性空。何以故？以空解脫
門性空與彼菩薩摩訶薩行無二無二分故。」

「世尊！云何以無相、無願解脫門無二為方便、
無生為方便、無所得為方便，迴向一切智智，
修習菩薩摩訶薩行？」

「慶喜！無相、無願解脫門
無相、無願解脫門性空。何以故？以無相、無願
解脫門性空與彼菩薩摩訶薩行無二無二分
故。慶喜！由此故說：以空解脫門等無二為
方便、無生為方便、無所得為方便，迴向一
切智智，修習菩薩摩訶薩行。」

「世尊！云何以
空解脫門無二為方便、無生為方便、無所得
為方便，迴向一切智智，修習無上正等菩提？」

「慶喜！空解脫門空解脫門性空。何以故？以
空解脫門性空與彼無上正等菩提無二無二
分故。」

「世尊！云何以無相、無願解脫門無二為
方便、無生為方便、無所得為方便，迴向一
切智智，修習無上正等菩提？」

「慶喜！無相、無
願解脫門無相、無願解脫門性空。何以故？以
無相、無願解脫門性空與彼無上正等菩提無
二無二分故。慶喜！由此故說：以空解脫門
等無二為方便、無生為方便、無所得為方便，
迴向一切智智，修習無上正等菩提。」

「世尊！云何以五眼無二為方便、無生為方便、
無所得為方便，迴向一切智智，修習布施、淨
戒、安忍、精進、靜慮、般若波羅蜜多？」

「慶喜！五眼
五眼性空。何以故？以五眼性空與布施、淨戒、
安忍、精進、靜慮、般若波羅蜜多無二無二分
故。」

「世尊！云何以六神通無二為方便、無生
為方便、無所得為方便，迴向一切智智，修

習布施、淨戒、安忍、精進、靜慮、般若波羅蜜多？」

「慶喜！六神通六神通性空。何以故？以六神
通性空與布施、淨戒、安忍、精進、靜慮、般若波羅
蜜多無二無二分故。慶喜！由此故說：以五
眼等無二為方便、無生為方便、無所得為方
便，迴向一切智智，修習布施、淨戒、安忍、精進、
靜慮、般若波羅蜜多。」

「世尊！云何以五眼無二
為方便、無生為方便、無所得為方便，迴向
一切智智，安住內空、外空、內外空、空空、大空、
勝義空、有為空、無為空、畢竟空、無際空、散空、無
變異空、本性空、自相空、共相空、一切法空、不可
得空、無性空、自性空、無性自性空？」

「慶喜！五眼
五眼性空。何以故？以五眼性空與彼內空乃
至無性自性空無二無二分故。」

「世尊！云何以
六神通無二為方便、無生為方便、無所得為
方便，迴向一切智智，安住內空、外空、內外空、
空空、大空、勝義空、有為空、無為空、畢竟空、無際
空、散空、無變異空、本性空、自相空、共相空、一切
法空、不可得空、無性空、自性空、無性自性空？」

「慶喜！六神通六神通性空。何以故？以六神通
性空與彼內空乃至無性自性空無二無二分
故。慶喜！由此故說：以五眼等無二為方便、
無生為方便、無所得為方便，迴向一切智智，
安住內空乃至無性自性空。」

「世尊！云何以五
眼無二為方便、無生為方便、無所得為方便，
迴向一切智智，安住真如、法界、法性、不虛妄
性、不變異性、平等性、離生性、法定、法住、實際、虛
空界、不思議界？」

「慶喜！五眼五眼性空。何以
故？以五眼性空與彼真如乃至不思議界無

二無二分故。」

「世尊！云何以六神通無二為方
便、無生為方便、無所得為方便，迴向一切
智智，安住真如、法界、法性、不虛妄性、不變異
性、平等性、離生性、法定、法住、實際、虛空界、不思
議界？」

「慶喜！六神通六神通性空。何以故？以
六神通性空與彼真如乃至不思議界無二無
二分故。慶喜！由此故說：以五眼等無二為方
便、無生為方便、無所得為方便，迴向一切
智智，安住真如乃至不思議界。」

「世尊！云何
以五眼無二為方便、無生為方便、無所得為
方便，迴向一切智智，安住苦、集、滅、道聖諦？」

「慶喜！五眼五眼性空。何以故？以五眼性空與
彼苦、集、滅、道聖諦無二無二分故。」

「世尊！云何
以六神通無二為方便、無生為方便、無所得
為方便，迴向一切智智，安住苦、集、滅、道聖諦？」

「慶喜！六神通六神通性空。何以故？以六神
通性空與彼苦、集、滅、道聖諦無二無二分故。
慶喜！由此故說：以五眼等無二為方便、無
生為方便、無所得為方便，迴向一切智智，安
住苦、集、滅、道聖諦。」

「世尊！云何以五眼無二為
方便、無生為方便、無所得為方便，迴向一切
智智，修習四靜慮、四無量、四無色定？」

「慶喜！五
眼五眼性空。何以故？以五眼性空與四靜慮、
四無量、四無色定無二無二分故。」

「世尊！云何
以六神通無二為方便、無生為方便、無所得
為方便，迴向一切智智，修習四靜慮、四無量、
四無色定？」

「慶喜！六神通六神通性空。何以故？
以六神通性空與四靜慮、四無量、四無色定無
二無二分故。慶喜！由此故說：以五眼等無二

為方便、無生為方便、無所得為方便，迴向一
切智智，修習四靜慮、四無量、四無色定。」

「世尊！
云何以五眼無二為方便、無生為方便、無所
得為方便，迴向一切智智，修習八解脫、八勝
處、九次第定、十遍處？」

「慶喜！五眼五眼性空。何
以故？以五眼性空與八解脫、八勝處、九次第
定、十遍處無二無二分故。」

「世尊！云何以六神
通無二為方便、無生為方便、無所得為方便，
迴向一切智智，修習八解脫、八勝處、九次第
定、十遍處？」

「慶喜！六神通六神通性空。何以故？
以六神通性空與八解脫、八勝處、九次第定、十
遍處無二無二分故。慶喜！由此故說：以五眼
等無二為方便、無生為方便、無所得為方便，
迴向一切智智，修習八解脫、八勝處、九次第
定、十遍處。」

「世尊！云何以五眼無二為方便、無
生為方便、無所得為方便，迴向一切智智，修
習四念住、四正斷、四神足、五根、五力、七等覺支、
八聖道支？」

「慶喜！五眼五眼性空。何以故？以五
眼性空與四念住、四正斷、四神足、五根、五力、七
等覺支、八聖道支無二無二分故。」

「世尊！云何
以六神通無二為方便、無生為方便、無所得
為方便，迴向一切智智，修習四念住、四正斷、
四神足、五根、五力、七等覺支、八聖道支？」

「慶喜！
六神通六神通性空。何以故？以六神通性空
與四念住、四正斷、四神足、五根、五力、七等覺支、
八聖道支無二無二分故。慶喜！由此故說：以
五眼等無二為方便、無生為方便、無所得為
方便，迴向一切智智，修習四念住、四正斷、四
神足、五根、五力、七等覺支、八聖道支。」

「世尊！云

何以五眼無二為方便、無生為方便、無所得
為方便，迴向一切智智，修習空解脫門、無相
解脫門、無願解脫門？」

「慶喜！五眼五眼性空。何
以故？以五眼性空與空解脫門、無相解脫門、
無願解脫門無二無二分故。」

「世尊！云何以六
神通無二為方便、無生為方便、無所得為方
便，迴向一切智智，修習空解脫門、無相解脫
門、無願解脫門？」

「慶喜！六神通六神通性空。何
以故？以六神通性空與空解脫門、無相解脫
門、無願解脫門無二無二分故。慶喜！由此故
說：以五眼等無二為方便、無生為方便、無
所得為方便，迴向一切智智，修習空解脫門、
無相解脫門、無願解脫門。」

「世尊！云何以五眼
無二為方便、無生為方便、無所得為方便，迴
向一切智智，修習五眼、六神通？」

「慶喜！五眼五
眼性空。何以故？以五眼性空與五眼、六神通
無二無二分故。」

「世尊！云何以六神通無二為
方便、無生為方便、無所得為方便，迴向一切
智智，修習五眼、六神通？」

「慶喜！六神通六神通
性空。何以故？以六神通性空與五眼、六神通
無二無二分故。慶喜！由此故說：以五眼等無
二為方便、無生為方便、無所得為方便，迴向
一切智智，修習五眼、六神通。」

「世尊！云何以五
眼無二為方便、無生為方便、無所得為方便，
迴向一切智智，修習佛十力、四無所畏、四無
礙解、大慈、大悲、大喜、大捨、十八佛不共法？」

「慶
喜！五眼五眼性空。何以故？以五眼性空與
佛十力、四無所畏、四無礙解、大慈、大悲、大喜、大
捨、十八佛不共法無二無二分故。」

「世尊！云何

以六神通無二為方便、無生為方便、無所得
為方便，迴向一切智智，修習佛十力、四無所
畏、四無礙解、大慈、大悲、大喜、大捨、十八佛不共
法？」

「慶喜！六神通六神通性空。何以故？以六神
通性空與佛十力、四無所畏、四無礙解、大慈、大
悲、大喜、大捨、十八佛不共法無二無二分故。
慶喜！由此故說：以五眼等無二為方便、無
生為方便、無所得為方便，迴向一切智智，修
習佛十力、四無所畏、四無礙解、大慈、大悲、大喜、
大捨、十八佛不共法。」

「世尊！云何以五眼無二
為方便、無生為方便、無所得為方便，迴向一
切智智，修習無忘失法、恒住捨性？」

「慶喜！五眼
五眼性空。何以故？以五眼性空與無忘失法、
恒住捨性無二無二分故。」

「世尊！云何以六神
通無二為方便、無生為方便、無所得為方便，
迴向一切智智，修習無忘失法、恒住捨性？」

「慶
喜！六神通六神通性空。何以故？以六神通性
空與無忘失法、恒住捨性無二無二分故。慶
喜！由此故說：以五眼等無二為方便、無生為
方便、無所得為方便，迴向一切智智，修習無
忘失法、恒住捨性。」

「世尊！云何以五眼無二為
方便、無生為方便、無所得為方便，迴向一切
智智，修習一切智、道相智、一切相智？」

「慶喜！五
眼五眼性空。何以故？以五眼性空與一切智、
道相智、一切相智無二無二分故。」

「世尊！云何
以六神通無二為方便、無生為方便、無所得
為方便，迴向一切智智，修習一切智、道相智、
一切相智？」

「慶喜！六神通六神通性空。何以
故？以六神通性空與一切智、道相智、一切相

智無二無二分故。慶喜！由此故說：以五眼等
無二為方便、無生為方便、無所得為方便，迴
向一切智智，修習一切智、道相智、一切相智。」

「世尊！云何以五眼無二為方便、無生為方便、
無所得為方便，迴向一切智智，修習一切陀
羅尼門、一切三摩地門？」

「慶喜！五眼五眼性空。
何以故？以五眼性空與一切陀羅尼門、一切
三摩地門無二無二分故。」

「世尊！云何以六神
通無二為方便、無生為方便、無所得為方便，
迴向一切智智，修習一切陀羅尼門、一切三
摩地門？」

「慶喜！六神通六神通性空。何以故？以
六神通性空與一切陀羅尼門、一切三摩地門
無二無二分故。慶喜！由此故說：以五眼等無
二為方便、無生為方便、無所得為方便，迴向
一切智智，修習一切陀羅尼門、一切三摩地
門。」

「世尊！云何以五眼無二為方便、無生為方
便、無所得為方便，迴向一切智智，修習菩薩
摩訶薩行？」

「慶喜！五眼五眼性空。何以故？以
五眼性空與彼菩薩摩訶薩行無二無二分
故。」

「世尊！云何以六神通無二為方便、無生為
方便、無所得為方便，迴向一切智智，修習菩
薩摩訶薩行？」

「慶喜！六神通六神通性空。何
以故？以六神通性空與彼菩薩摩訶薩行無
二無二分故。慶喜！由此故說：以五眼等無
二為方便、無生為方便、無所得為方便，迴向
一切智智，修習菩薩摩訶薩行。」

「世尊！云何
以五眼無二為方便、無生為方便、無所得為
方便，迴向一切智智，修習無上正等菩提？」

「慶喜！五眼五眼性空。何以故？以五眼性空

與彼無上正等菩提無二無二分故。」

「世尊！云
何以六神通無二為方便、無生為方便、無所
得為方便，迴向一切智智，修習無上正等菩
提？」

「慶喜！六神通六神通性空。何以故？以
六神通性空與彼無上正等菩提無二無二分
故。慶喜！由此故說：以五眼等無二為方便、
無生為方便、無所得為方便，迴向一切智智，
修習無上正等菩提。」

「世尊！云何以佛十力無二為方便、無生為方
便、無所得為方便，迴向一切智智，修習布施、
淨戒、安忍、精進、靜慮、般若波羅蜜多？」

「慶喜！佛
十力佛十力性空。何以故？以佛十力性空與
布施、淨戒、安忍、精進、靜慮、般若波羅蜜多無二
無二分故。」

「世尊！云何以四無所畏、四無礙解、
大慈、大悲、大喜、大捨、十八佛不共法無二為方
便、無生為方便、無所得為方便，迴向一切
智智，修習布施、淨戒、安忍、精進、靜慮、般若波
羅蜜多？」

「慶喜！四無所畏、四無礙解、大慈、大悲、
大喜、大捨、十八佛不共法四無所畏、四無礙解、
大慈、大悲、大喜、大捨、十八佛不共法性空。何
以故？以四無所畏、四無礙解、大慈、大悲、大喜、
大捨、十八佛不共法性空與布施、淨戒、安忍、精
進、靜慮、般若波羅蜜多無二無二分故。慶喜！
由此故說：以佛十力等無二為方便、無生為
方便、無所得為方便，迴向一切智智，修習
布施、淨戒、安忍、精進、靜慮、般若波羅蜜多。」

「世
尊！云何以佛十力無二為方便、無生為方
便、無所得為方便，迴向一切智智，安住內空、
外空、內外空、空空、大空、勝義空、有為空、無為空、

畢竟空、無際空、散空、無變異空、本性空、自相空、
共相空、一切法空、不可得空、無性空、自性空、無
性自性空？」

「慶喜！佛十力佛十力性空。何以故？
以佛十力性空與彼內空乃至無性自性空無
二無二分故。」

「世尊！云何以四無所畏、四無礙解、
大慈、大悲、大喜、大捨、十八佛不共法無二為方
便、無生為方便、無所得為方便，迴向一切智
智，安住內空、外空、內外空、空空、大空、勝義空、
有為空、無為空、畢竟空、無際空、散空、無變異空、
本性空、自相空、共相空、一切法空、不可得空、無
性空、自性空、無性自性空？」

「慶喜！四無所畏、四
無礙解、大慈、大悲、大喜、大捨、十八佛不共法四
無所畏、四無礙解、大慈、大悲、大喜、大捨、十八佛
不共法性空。何以故？以四無所畏、四無礙解、
大慈、大悲、大喜、大捨、十八佛不共法性空與彼
內空乃至無性自性空無二無二分故。慶喜！
由此故說：以佛十力等無二為方便、無生為
方便、無所得為方便，迴向一切智智，安住內
空乃至無性自性空。」

「世尊！云何以佛十力無
二為方便、無生為方便、無所得為方便，迴向
一切智智，安住真如、法界、法性、不虛妄性、不
變異性、平等性、離生性、法定、法住、實際、虛空界、
不思議界？」

「慶喜！佛十力佛十力性空。何以
故？以佛十力性空與彼真如乃至不思議界
無二無二分故。」

「世尊！云何以四無所畏、四無
礙解、大慈、大悲、大喜、大捨、十八佛不共法無二
為方便、無生為方便、無所得為方便，迴向一
切智智，安住真如、法界、法性、不虛妄性、不變
異性、平等性、離生性、法定、法住、實際、虛空界、不

思議界？」

「慶喜！四無所畏、四無礙解、大慈、大悲、
大喜、大捨、十八佛不共法四無所畏、四無礙解、
大慈、大悲、大喜、大捨、十八佛不共法性空。何
以故？以四無所畏、四無礙解、大慈、大悲、大喜、
大捨、十八佛不共法性空與彼真如乃至不思
議界無二無二分故。慶喜！由此故說：以佛十
力等無二為方便、無生為方便、無所得為方
便，迴向一切智智，安住真如乃至不思議界。」

「世尊！云何以佛十力無二為方便、無生為方
便、無所得為方便，迴向一切智智，安住苦、
集、滅、道聖諦？」

「慶喜！佛十力佛十力性空。何
以故？以佛十力性空與彼苦、集、滅、道聖諦無
二無二分故。」

「世尊！云何以四無所畏、四無礙
解、大慈、大悲、大喜、大捨、十八佛不共法無二為
方便、無生為方便、無所得為方便，迴向一切
智智，安住苦、集、滅、道聖諦？」

「慶喜！四無所畏、四
無礙解、大慈、大悲、大喜、大捨、十八佛不共法四
無所畏、四無礙解、大慈、大悲、大喜、大捨、十八佛
不共法性空。何以故？以四無所畏、四無礙解、
大慈、大悲、大喜、大捨、十八佛不共法性空與彼
苦、集、滅、道聖諦無二無二分故。慶喜！由此故
說：以佛十力等無二為方便、無生為方便、無
所得為方便，迴向一切智智，安住苦、集、滅、道
聖諦。」

「世尊！云何以佛十力無二為方便、無生
為方便、無所得為方便，迴向一切智智，修習
四靜慮、四無量、四無色定？」

「慶喜！佛十力佛十
力性空。何以故？以佛十力性空與四靜慮、四
無量、四無色定無二無二分故。」

「世尊！云何以
四無所畏、四無礙解、大慈、大悲、大喜、大捨、十八

佛不共法無二為方便、無生為方便、無所得
為方便，迴向一切智智，修習四靜慮、四無量、
四無色定？」

「慶喜！四無所畏、四無礙解、大慈、大
悲、大喜、大捨、十八佛不共法四無所畏、四無礙
解、大慈、大悲、大喜、大捨、十八佛不共法性空。
何以故？以四無所畏、四無礙解、大慈、大悲、大
喜、大捨、十八佛不共法性空與四靜慮、四無量、
四無色定無二無二分故。慶喜！由此故說：以
佛十力等無二為方便、無生為方便、無所得
為方便，迴向一切智智，修習四靜慮、四無量、
四無色定。」

「世尊！云何以佛十力無二為方
便、無生為方便、無所得為方便，迴向一切智
智，修習八解脫、八勝處、九次第定、十遍處？」

「慶
喜！佛十力佛十力性空。何以故？以佛十力
性空與八解脫、八勝處、九次第定、十遍處無二
無二分故。」

「世尊！云何以四無所畏、四無礙解、
大慈、大悲、大喜、大捨、十八佛不共法無二為方
便、無生為方便、無所得為方便，迴向一切智
智，修習八解脫、八勝處、九次第定、十遍處？」

「慶
喜！四無所畏、四無礙解、大慈、大悲、大喜、大捨、
十八佛不共法四無所畏、四無礙解、大慈、大悲、
大喜、大捨、十八佛不共法性空。何以故？以四
無所畏、四無礙解、大慈、大悲、大喜、大捨、十八佛
不共法性空與八解脫、八勝處、九次第定、十遍
處無二無二分故。慶喜！由此故說：以佛十
力等無二為方便、無生為方便、無所得為方
便，迴向一切智智，修習八解脫、八勝處、九次
第定、十遍處。」

「世尊！云何以佛十力無二為方
便、無生為方便、無所得為方便，迴向一切智

智，修習四念住、四正斷、四神足、五根、五力、七
等覺支、八聖道支？」

「慶喜！佛十力佛十力性空。
何以故？以佛十力性空與四念住、四正斷、四
神足、五根、五力、七等覺支、八聖道支無二無二
分故。」

「世尊！云何以四無所畏、四無礙解、大慈、
大悲、大喜、大捨、十八佛不共法無二為方便、
無生為方便、無所得為方便，迴向一切智智，
修習四念住、四正斷、四神足、五根、五力、七等覺
支、八聖道支？」

「慶喜！四無所畏、四無礙解、大慈、
大悲、大喜、大捨、十八佛不共法四無所畏、四無
礙解、大慈、大悲、大喜、大捨、十八佛不共法性
空。何以故？以四無所畏、四無礙解、大慈、大悲、
大喜、大捨、十八佛不共法性空與四念住、四正
斷、四神足、五根、五力、七等覺支、八聖道支無二
無二分故。慶喜！由此故說：以佛十力等無二
為方便、無生為方便、無所得為方便，迴向
一切智智，修習四念住、四正斷、四神足、五根、
五力、七等覺支、八聖道支。」

「世尊！云何以佛十
力無二為方便、無生為方便、無所得為方便，
迴向一切智智，修習空解脫門、無相解脫門、
無願解脫門？」

「慶喜！佛十力佛十力性空。何
以故？以佛十力性空與空解脫門、無相解脫
門、無願解脫門無二無二分故。」

「世尊！云何以
四無所畏、四無礙解、大慈、大悲、大喜、大捨、十八
佛不共法無二為方便、無生為方便、無所得
為方便，迴向一切智智，修習空解脫門、無相
解脫門、無願解脫門？」

「慶喜！四無所畏、四無礙
解、大慈、大悲、大喜、大捨、十八佛不共法四無所
畏、四無礙解、大慈、大悲、大喜、大捨、十八佛不共

法性空。何以故？以四無所畏、四無礙解、大慈、
大悲、大喜、大捨、十八佛不共法性空與空解脫
門、無相解脫門、無願解脫門無二無二分故。
慶喜！由此故說：以佛十力等無二為方便、無
生為方便、無所得為方便，迴向一切智智，
修習空解脫門、無相解脫門、無願解脫門。」

「世
尊！云何以佛十力無二為方便、無生為方便、
無所得為方便，迴向一切智智，修習五眼、六
神通？」

「慶喜！佛十力佛十力性空。何以故？以
佛十力性空與五眼、六神通無二無二分故。」

「世尊！云何以四無所畏、四無礙解、大慈、大悲、
大喜、大捨、十八佛不共法無二為方便、無生
為方便、無所得為方便，迴向一切智智，修
習五眼、六神通？

「慶喜！四無所畏、四無礙解、大
慈、大悲、大喜、大捨、十八佛不共法四無所畏、四
無礙解、大慈、大悲、大喜、大捨、十八佛不共法性
空。何以故？以四無所畏、四無礙解、大慈、大悲、
大喜、大捨、十八佛不共法性空與五眼、六神通
無二無二分故。慶喜！由此故說：以佛十力
等無二為方便、無生為方便、無所得為方便，
迴向一切智智，修習五眼、六神通。」

「世尊！云何
以佛十力無二為方便、無生為方便、無所得
為方便，迴向一切智智，修習佛十力、四無
所畏、四無礙解、大慈、大悲、大喜、大捨、十八佛不
共法？」

「慶喜！佛十力佛十力性空。何以故？以
佛十力性空與佛十力、四無所畏、四無礙解、大
慈、大悲、大喜、大捨、十八佛不共法無二無二分
故。」

「世尊！云何以四無所畏、四無礙解、大慈、大
悲、大喜、大捨、十八佛不共法無二為方便、無

生為方便、無所得為方便，迴向一切智智，修
習佛十力、四無所畏、四無礙解、大慈、大悲、大喜、
大捨、十八佛不共法？」

「慶喜！四無所畏、四無礙
解、大慈、大悲、大喜、大捨、十八佛不共法四無所
畏、四無礙解、大慈、大悲、大喜、大捨、十八佛不共
法性空。何以故？以四無所畏、四無礙解、大慈、
大悲、大喜、大捨、十八佛不共法性空與佛十力、
四無所畏、四無礙解、大慈、大悲、大喜、大捨、十八
佛不共法無二無二分故。慶喜！由此故說：以
佛十力等無二為方便、無生為方便、無所得
為方便，迴向一切智智，修習佛十力、四無
所畏、四無礙解、大慈、大悲、大喜、大捨、十八佛不
共法。」

「世尊！云何以佛十力無二為方便、無生
為方便、無所得為方便，迴向一切智智，修習
無忘失法、恒住捨性？」

「慶喜！佛十力佛十力性
空。何以故？以佛十力性空與無忘失法、恒住
捨性無二無二分故。」

「世尊！云何以四無所畏、
四無礙解、大慈、大悲、大喜、大捨、十八佛不共法
無二為方便、無生為方便、無所得為方便，迴
向一切智智，修習無忘失法、恒住捨性？」

「慶喜！
四無所畏、四無礙解、大慈、大悲、大喜、大捨、十八
佛不共法四無所畏、四無礙解、大慈、大悲、大喜、
大捨、十八佛不共法性空。何以故？以四無
所畏、四無礙解、大慈、大悲、大喜、大捨、十八佛不
共法性空與無忘失法、恒住捨性無二無二分
故。慶喜！由此故說：以佛十力等無二為方便、
無生為方便、無所得為方便，迴向一切智智，
修習無忘失法、恒住捨性。
《大般若波羅蜜多經》卷第一百二十二


