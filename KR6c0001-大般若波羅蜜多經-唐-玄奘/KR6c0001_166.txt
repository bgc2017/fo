












《大般若波羅蜜多經》卷第一百六
十六

三藏法師玄奘奉　詔譯
初分校量功德品第三十之六十四

「復次，憍尸迦！置贍部洲、東勝身洲、西牛貨洲
諸有情類。若善男子、善女人等教贍部洲、東
勝身洲、西牛貨洲、北俱盧洲諸有情類皆令
住不還果，於意云何？是善男子、善女人等由
此因緣得福多不？」

天帝釋言：「甚多！世尊！甚多！
善逝！」

佛言：「憍尸迦！若善男子、善女人等於此
般若波羅蜜多，以無量門巧妙文義為他廣
說，宣示開演顯了解釋，分別義趣令其易解，
復作是言：『來！善男子！汝當於此甚深般若波
羅蜜多，至心聽聞、受持、讀誦、令善通利、如理
思惟，隨此法門應勤修學。』是善男子、善女人
等所獲功德甚多於前。何以故？憍尸迦！一切
不還及不還果皆是般若波羅蜜多所流出
故。

「復次，憍尸迦！置四大洲諸有情類。若善男
子、善女人等教小千界諸有情類皆令住不
還果，於意云何？是善男子、善女人等由此因
緣得福多不？」

天帝釋言：「甚多！世尊！甚多！善逝！」

佛言：「憍尸迦！若善男子、善女人等於此般若
波羅蜜多，以無量門巧妙文義為他廣說，宣
示開演顯了解釋，分別義趣令其易解，復作
是言：『來！善男子！汝當於此甚深般若波羅蜜

多，至心聽聞、受持、讀誦、令善通利、如理思惟，
隨此法門應勤修學。』是善男子、善女人等所
獲功德甚多於前。何以故？憍尸迦！一切不還
及不還果皆是般若波羅蜜多所流出故。

「復
次，憍尸迦！置小千界諸有情類。若善男子、善
女人等教中千界諸有情類皆令住不還果，
於意云何？是善男子、善女人等由此因緣得
福多不？」

天帝釋言：「甚多！世尊！甚多！善逝！」

佛
言：「憍尸迦！若善男子、善女人等於此般若波
羅蜜多，以無量門巧妙文義為他廣說，宣示
開演顯了解釋，分別義趣令其易解，復作是
言：『來！善男子！汝當於此甚深般若波羅蜜多，
至心聽聞、受持、讀誦、令善通利、如理思惟，隨
此法門應勤修學。』是善男子、善女人等所獲
功德甚多於前。何以故？憍尸迦！一切不還及
不還果皆是般若波羅蜜多所流出故。

「復次，
憍尸迦！置中千界諸有情類。若善男子、善女
人等教化三千大千世界諸有情類皆令住
不還果，於意云何？是善男子、善女人等由此
因緣得福多不？」

天帝釋言：「甚多！世尊！甚多！善
逝！」

佛言：「憍尸迦！若善男子、善女人等於此般
若波羅蜜多，以無量門巧妙文義為他廣說，
宣示開演顯了解釋，分別義趣令其易解，復
作是言：『來！善男子！汝當於此甚深般若波羅
蜜多，至心聽聞、受持、讀誦、令善通利、如理思
惟，隨此法門應勤修學。』是善男子、善女人等
所獲功德甚多於前。何以故？憍尸迦！一切不
還及不還果皆是般若波羅蜜多所流出故。
「復次，憍尸迦！置此三千大千世界諸有情類。

若善男子、善女人等教化十方各如殑伽沙
等世界諸有情類皆令住不還果，於意云何？
是善男子、善女人等由此因緣得福多不？」

天
帝釋言：「甚多！世尊！甚多！善逝！」

佛言：「憍尸迦！
若善男子、善女人等於此般若波羅蜜多，以
無量門巧妙文義為他廣說，宣示開演顯了
解釋，分別義趣令其易解，復作是言：『來！善男
子！汝當於此甚深般若波羅蜜多，至心聽聞、
受持、讀誦、令善通利、如理思惟，隨此法門
應勤修學。』是善男子、善女人等所獲功德甚
多於前。何以故？憍尸迦！一切不還及不還果
皆是般若波羅蜜多所流出故。

「復次，憍尸迦！
置此十方各如殑伽沙等世界諸有情類。若
善男子、善女人等教化十方一切世界諸有
情類皆令住不還果，於意云何？是善男子、善
女人等由此因緣得福多不？」

天帝釋言：「甚多！
世尊！甚多！善逝！」

佛言：「憍尸迦！若善男子、善女
人等於此般若波羅蜜多，以無量門巧妙文
義為他廣說，宣示開演顯了解釋，分別義趣
令其易解，復作是言：『來！善男子！汝當於此甚
深般若波羅蜜多，至心聽聞、受持、讀誦、令善
通利、如理思惟，隨此法門應勤修學。』是善男
子、善女人等所獲功德甚多於前。何以故？憍
尸迦！一切不還及不還果皆是般若波羅蜜
多所流出故。

「復次，憍尸迦！若善男子、善女人等教贍部洲
諸有情類皆令安住阿羅漢果，於意云何？是
善男子、善女人等由此因緣得福多不？」

天帝
釋言：「甚多！世尊！甚多！善逝！」

佛言：「憍尸迦！若

善男子、善女人等於此般若波羅蜜多，以無
量門巧妙文義為他廣說，宣示開演顯了解
釋，分別義趣令其易解，復作是言：『來！善男子！
汝當於此甚深般若波羅蜜多，至心聽聞、受
持、讀誦、令善通利、如理思惟，隨此法門應勤
修學。』是善男子、善女人等所獲功德甚多於
前。何以故？憍尸迦！諸阿羅漢、阿羅漢果皆是
般若波羅蜜多所流出故。

「復次，憍尸迦！置贍
部洲諸有情類。若善男子、善女人等教贍部
洲、東勝身洲諸有情類皆令安住阿羅漢果，
於意云何？是善男子、善女人等由此因緣得
福多不？」

天帝釋言：「甚多！世尊！甚多！善逝！」

佛
言：「憍尸迦！若善男子、善女人等於此般若波
羅蜜多，以無量門巧妙文義為他廣說，宣示
開演顯了解釋，分別義趣令其易解，復作是
言：『來！善男子！汝當於此甚深般若波羅蜜多，
至心聽聞、受持、讀誦、令善通利、如理思惟，隨
此法門應勤修學。』是善男子、善女人等所獲
功德甚多於前。何以故？憍尸迦！諸阿羅漢、阿
羅漢果皆是般若波羅蜜多所流出故。

「復次，
憍尸迦！置贍部洲、東勝身洲諸有情類。若善
男子、善女人等教贍部洲、東勝身洲、西牛貨
洲諸有情類皆令安住阿羅漢果，於意云何？
是善男子、善女人等由此因緣得福多不？」

天
帝釋言：「甚多！世尊！甚多！善逝！」

佛言：「憍尸迦！
若善男子、善女人等於此般若波羅蜜多，以
無量門巧妙文義為他廣說，宣示開演顯了
解釋，分別義趣令其易解，復作是言：『來！善男
子！汝當於此甚深般若波羅蜜多，至心聽聞、

受持、讀誦、令善通利、如理思惟，隨此法門應
勤修學。』是善男子、善女人等所獲功德甚多
於前。何以故？憍尸迦！諸阿羅漢、阿羅漢果皆
是般若波羅蜜多所流出故。

「復次，憍尸迦！置
贍部洲、東勝身洲、西牛貨洲諸有情類。若善
男子、善女人等教贍部洲、東勝身洲、西牛貨
洲、北俱盧洲諸有情類皆令安住阿羅漢果，
於意云何？是善男子、善女人等由此因緣得
福多不？」

天帝釋言：「甚多！世尊！甚多！善逝！」

佛
言：「憍尸迦！若善男子、善女人等於此般若波
羅蜜多，以無量門巧妙文義為他廣說，宣示
開演顯了解釋，分別義趣令其易解，復作是
言：『來！善男子！汝當於此甚深般若波羅蜜多，
至心聽聞、受持、讀誦、令善通利、如理思惟，隨
此法門應勤修學。』是善男子、善女人等所獲
功德甚多於前。何以故？憍尸迦！諸阿羅漢、阿
羅漢果皆是般若波羅蜜多所流出故。

「復次，
憍尸迦！置四大洲諸有情類。若善男子、善女
人等教小千界諸有情類皆令安住阿羅漢
果，於意云何？是善男子、善女人等由此因緣
得福多不？」

天帝釋言：「甚多！世尊！甚多！善逝！」

佛
言：「憍尸迦！若善男子、善女人等於此般若波
羅蜜多，以無量門巧妙文義為他廣說，宣示
開演顯了解釋，分別義趣令其易解，復作是
言：『來！善男子！汝當於此甚深般若波羅蜜多，
至心聽聞、受持、讀誦、令善通利、如理思惟，隨
此法門應勤修學。』是善男子、善女人等所獲
功德甚多於前。何以故？憍尸迦！諸阿羅漢、阿
羅漢果皆是般若波羅蜜多所流出故。


「復次，憍尸迦！置小千界諸有情類。若善男子、
善女人等教中千界諸有情類皆令安住阿羅
漢果，於意云何？是善男子、善女人等由此因
緣得福多不？」

天帝釋言：「甚多！世尊！甚多！善逝！」

佛言：「憍尸迦！若善男子、善女人等於此般若
波羅蜜多，以無量門巧妙文義為他廣說，宣
示開演顯了解釋，分別義趣令其易解，復作
是言：『來！善男子！汝當於此甚深般若波羅蜜
多

，至心
聽聞、受持、讀誦、令善通利、如理思惟，隨此法
門應勤修學。』是善男子、善女人等所獲功德
甚多於前。何以故？憍尸迦！諸阿羅漢、阿羅漢
果皆是般若波羅蜜多所流出故。

「復次，憍尸
迦！置中千界諸有情類。若善男子、善女人等
教化三千大千世界諸有情類皆令安住阿羅
漢果，於意云何？是善男子、善女人等由此因
緣得福多不？」

天帝釋言：「甚多！世尊！甚多！善逝！」

佛言：「憍尸迦！若善男子、善女人等於此般若
波羅蜜多，以無量門巧妙文義為他廣說，宣
示開演顯了解釋，分別義趣令其易解，復作
是言：『來！善男子！汝當於此甚深般若波羅蜜
多，至心聽聞、受持、讀誦、令善通利、如理思惟，
隨此法門應勤修學。』是善男子、善女人等所
獲功德甚多於前。何以故？憍尸迦！諸阿羅漢、
阿羅漢果皆是般若波羅蜜多所流出故。

「復
次，憍尸迦！置此三千大千世界諸有情類。若
善男子、善女人等教化十方各如殑伽沙等

世界諸有情類皆令安住阿羅漢果，於意云
何？是善男子、善女人等由此因緣得福多不？」

天帝釋言：「甚多！世尊！甚多！善逝！」

佛言：「憍尸
迦！若善男子、善女人等於此般若波羅蜜多，
以無量門巧妙文義為他廣說，宣示開演顯
了解釋，分別義趣令其易解，復作是言：『來！善
男子！汝當於此甚深般若波羅蜜多，至心聽
聞、受持、讀誦、令善通利、如理思惟，隨此法門
應勤修學。』是善男子、善女人等所獲功德甚
多於前。何以故？憍尸迦！諸阿羅漢、阿羅漢果
皆是般若波羅蜜多所流出故。

「復次，憍尸迦！
置此十方各如殑伽沙等世界諸有情類。若
善男子、善女人等教化十方一切世界諸有
情類皆令安住阿羅漢果，於意云何？是善男
子、善女人等由此因緣得福多不？」

天帝釋言：
「甚多！世尊！甚多！善逝！」

佛言：「憍尸迦！若善男子、
善女人等於此般若波羅蜜多，以無量門巧
妙文義為他廣說，宣示開演顯了解釋，分別
義趣令其易解，復作是言：『來！善男子！汝當於
此甚深般若波羅蜜多，至心聽聞、受持、讀誦、
令善通利、如理思惟，隨此法門應勤修學。』是
善男子、善女人等所獲功德甚多於前。何以
故？憍尸迦！諸阿羅漢、阿羅漢果皆是般若波
羅蜜多所流出故。

「復次，憍尸迦！若善男子、善女人等教贍部洲
諸有情類皆令安住獨覺菩提，於意云何？是
善男子、善女人等由此因緣得福多不？」

天帝
釋言：「甚多！世尊！甚多！善逝！」

佛言：「憍尸迦！若
善男子、善女人等於此般若波羅蜜多，以無

量門巧妙文義為他廣說，宣示開演顯了解
釋，分別義趣令其易解，復作是言：『來！善男子！
汝當於此甚深般若波羅蜜多，至心聽聞、受
持、讀誦、令善通利、如理思惟，隨此法門應勤
修學。』是善男子、善女人等所獲功德甚多於
前。何以故？憍尸迦！一切獨覺、獨覺菩提皆是
般若波羅蜜多所流出故。

「復次，憍尸迦！置贍
部洲諸有情類。若善男子、善女人等教贍部
洲、東勝身洲諸有情類皆令安住獨覺菩提，
於意云何？是善男子、善女人等由此因緣得
福多不？」

天帝釋言：「甚多！世尊！甚多！善逝！」

佛
言：「憍尸迦！若善男子、善女人等於此般若波
羅蜜多，以無量門巧妙文義為他廣說，宣示
開演顯了解釋，分別義趣令其易解，復作是
言：『來！善男子！汝當於此甚深般若波羅蜜多，
至心聽聞、受持、讀誦、令善通利、如理思惟，隨
此法門應勤修學。』是善男子、善女人等所獲
功德甚多於前。何以故？憍尸迦！一切獨覺、獨
覺菩提皆是般若波羅蜜多所流出故。

「復次，
憍尸迦！置贍部洲、東勝身洲諸有情類。若善
男子、善女人等教贍部洲、東勝身洲、西牛貨
洲諸有情類皆令安住獨覺菩提，於意云何？
是善男子、善女人等由此因緣得福多不？」

天
帝釋言：「甚多！世尊！甚多！善逝！」

佛言：「憍尸迦！
若善男子、善女人等於此般若波羅蜜多，以
無量門巧妙文義為他廣說，宣示開演顯了
解釋，分別義趣令其易解，復作是言：『來！善男
子！汝當於此甚深般若波羅蜜多，至心聽聞、
受持、讀誦、令善通利、如理思惟，隨此法門應

勤修學。』是善男子、善女人等所獲功德甚多
於前。何以故？憍尸迦！一切獨覺、獨覺菩提皆
是般若波羅蜜多所流出故。

「復次，憍尸迦！置
贍部洲、東勝身洲、西牛貨洲諸有情類。若善男
子、善女人等教贍部洲、東勝身洲、西牛貨洲、
北俱盧洲諸有情類皆令安住獨覺菩提，於
意云何？是善男子、善女人等由此因緣得福
多不？」

天帝釋言：「甚多！世尊！甚多！善逝！」

佛言：
「憍尸迦！若善男子、善女人等於此般若波羅
蜜多，以無量門巧妙文義為他廣說，宣示開
演顯了解釋，分別義趣令其易解，復作是言：
『來！善男子！汝當於此甚深般若波羅蜜多，至
心聽聞、受持、讀誦、令善通利、如理思惟，隨此
法門應勤修學。』是善男子、善女人等所獲功
德甚多於前。何以故？憍尸迦！一切獨覺、獨覺
菩提皆是般若波羅蜜多所流出故。

「復次，憍
尸迦！置四大洲諸有情類。若善男子、善女人
等教小千界諸有情類皆令安住獨覺菩提，
於意云何？是善男子、善女人等由此因緣得
福多不？」

天帝釋言：「甚多！世尊！甚多！善逝！」

佛
言：「憍尸迦！若善男子、善女人等於此般若波
羅蜜多，以無量門巧妙文義為他廣說，宣示
開演顯了解釋，分別義趣令其易解，復作是
言：『來！善男子！汝當於此甚深般若波羅蜜多，
至心聽聞、受持、讀誦、令善通利、如理思惟，隨
此法門應勤修學。』是善男子、善女人等所獲
功德甚多於前。何以故？憍尸迦！一切獨覺、獨
覺菩提皆是般若波羅蜜多所流出故。

「復次，
憍尸迦！置小千界諸有情類。若善男子、善女

人等教中千界諸有情類皆令安住獨覺菩
提，於意云何？是善男子、善女人等由此因緣
得福多不？」

天帝釋言：「甚多！世尊！甚多！善逝！」

佛
言：「憍尸迦！若善男子、善女人等於此般若波
羅蜜多，以無量門巧妙文義為他廣說，宣示
開演顯了解釋，分別義趣令其易解，復作是
言：『來！善男子！汝當於此甚深般若波羅蜜多，
至心聽聞、受持、讀誦、令善通利、如理思惟，隨
此法門應勤修學。』是善男子、善女人等所獲
功德甚多於前。何以故？憍尸迦！一切獨覺、獨
覺菩提皆是般若波羅蜜多所流出故。

「復次，
憍尸迦！置中千界諸有情類。若善男子、善女
人等教化三千大千世界諸有情類皆令安
住獨覺菩提，於意云何？是善男子、善女人等
由此因緣得福多不？」

天帝釋言：「甚多！世尊！甚
多！善逝！」

佛言：「憍尸迦！若善男子、善女人等於
此般若波羅蜜多，以無量門巧妙文義為他
廣說，宣示開演顯了解釋，分別義趣令其易
解，復作是言：『來！善男子！汝當於此甚深般若
波羅蜜多，至心聽聞、受持、讀誦、令善通利、如
理思惟，隨此法門應勤修學。』是善男子、善女
人等所獲功德甚多於前。何以故？憍尸迦！一
切獨覺、獨覺菩提皆是般若波羅蜜多所流
出故。

「復次，憍尸迦！置此三千大千世界。若善
男子、善女人等教化十方各如殑伽沙等世
界諸有情類皆令安住獨覺菩提，於意云何？
是善男子、善女人等由此因緣得福多不？」

天
帝釋言：「甚多！世尊！甚多！善逝！」

佛言：「憍尸迦！
若善男子、善女人等於此般若波羅蜜多，以

無量門巧妙文義為他廣說，宣示開演顯了
解釋，分別義趣令其易解，復作是言：『來！善男
子！汝當於此甚深般若波羅蜜多，至心聽聞、
受持、讀誦、令善通利、如理思惟，隨此法門應
勤修學。』是善男子、善女人等所獲功德甚多
於前。何以故？憍尸迦！一切獨覺、獨覺菩提皆
是般若波羅蜜多所流出故。

「復次，憍尸迦！置
此十方各如殑伽沙等世界諸有情類。若善
男子、善女人等教化十方一切世界諸有情
類皆令安住獨覺菩提，於意云何？是善男子、
善女人等由此因緣得福多不？」

天帝釋言：「甚
多！世尊！甚多！善逝！」

佛言：「憍尸迦！若善男子、善
女人等於此般若波羅蜜多，以無量門巧妙
文義為他廣說，宣示開演顯了解釋，分別義
趣令其易解，復作是言：『來！善男子！汝當於此
甚深般若波羅蜜多，至心聽聞、受持、讀誦、令
善通利、如理思惟，隨此法門應勤修學。』是善
男子、善女人等所獲功德甚多於前。何以故？
憍尸迦！一切獨覺、獨覺菩提皆是般若波羅
蜜多所流出故。

「復次，憍尸迦！若善男子、善女人等教贍部洲
諸有情類皆發無上正等覺心，於意云何？是
善男子、善女人等由此因緣得福多不？」

天帝
釋言：「甚多！世尊！甚多！善逝！」

佛言：「憍尸迦！若
善男子、善女人等於此般若波羅蜜多，以無
量門巧妙文義為他廣說，宣示開演顯了解
釋，分別義趣令其易解，復作是言：『來！善男子！
汝當於此甚深般若波羅蜜多，至心聽聞、受
持、讀誦、令善通利、如理思惟，隨此般若波羅

蜜多所說法門應正信解，若正信解則能修
學如是般若波羅蜜多，若能修學如是般若
波羅蜜多則能證得一切智法，若能證得一
切智法則修般若波羅蜜多增益圓滿，若修
般若波羅蜜多增益圓滿便證無上正等菩
提。』憍尸迦！是善男子、善女人等所獲功德甚
多於前。何以故？憍尸迦！一切初發阿耨多羅
三藐三菩提心菩薩摩訶薩，皆是般若波羅
蜜多所流出故。

「復次，憍尸迦！置贍部洲諸有
情類。若善男子、善女人等教贍部洲、東勝身
洲諸有情類皆發無上正等覺心，於意云何？
是善男子、善女人等由此因緣得福多不？」

天
帝釋言：「甚多！世尊！甚多！善逝！」

佛言：「憍尸迦！
若善男子、善女人等於此般若波羅蜜多，以
無量門巧妙文義為他廣說，宣示開演顯了
解釋，分別義趣令其易解，復作是言：『來！善男
子！汝當於此甚深般若波羅蜜多，至心聽聞、
受持、讀誦、令善通利、如理思惟，隨此般若波
羅蜜多所說法門應正信解，若正信解則能
修學如是般若波羅蜜多，若能修學如是般
若波羅蜜多則能證得一切智法，若能證得
一切智法則修般若波羅蜜多增益圓滿，若
修般若波羅蜜多增益圓滿便證無上正等
菩提。』憍尸迦！是善男子、善女人等所獲功德
甚多於前。何以故？憍尸迦！一切初發阿耨多
羅三藐三菩提心菩薩摩訶薩，皆是般若波
羅蜜多所流出故。

「復次，憍尸迦！置贍部洲、東
勝身洲諸有情類。若善男子、善女人等教贍
部洲、東勝身洲、西牛貨洲諸有情類皆發無

上正等覺心，於意云何？是善男子、善女人等
由此因緣得福多不？」

天帝釋言：「甚多！世尊！甚
多！善逝！」

佛言：「憍尸迦！若善男子、善女人等於
此般若波羅蜜多，以無量門巧妙文義為他
廣說，宣示開演顯了解釋，分別義趣令其易
解，復作是言：『來！善男子！汝當於此甚深般若
波羅蜜多，至心聽聞、受持、讀誦、令善通利、如
理思惟，隨此般若波羅蜜多所說法門應正
信解，若正信解則能修學如是般若波羅蜜
多，若能修學如是般若波羅蜜多則能證得
一切智法，若能證得一切智法則修般若波
羅蜜多增益圓滿，若修般若波羅蜜多增益
圓滿便證無上正等菩提。』憍尸迦！是善男子、
善女人等所獲功德甚多於前。何以故？憍尸
迦！一切初發阿耨多羅三藐三菩提心菩薩
摩訶薩，皆是般若波羅蜜多所流出故。

「復次，
憍尸迦！置贍部洲、東勝身洲、西牛貨洲諸有
情類。若善男子、善女人等教贍部洲、東勝身
洲、西牛貨洲、北俱盧洲諸有情類皆發無上
正等覺心，於意云何？是善男子、善女人等由
此因緣得福多不？」

天帝釋言：「甚多！世尊！甚多！
善逝！」

佛言：「憍尸迦！若善男子、善女人等於此
般若波羅蜜多，以無量門巧妙文義為他廣
說，宣示開演顯了解釋，分別義趣令其易解，
復作是言：『來！善男子！汝當於此甚深般若波
羅蜜多，至心聽聞、受持、讀誦、令善通利、如理
思惟，隨此般若波羅蜜多所說法門應正信
解，若正信解則能修學如是般若波羅蜜多，
若能修學如是般若波羅蜜多則能證得一

切智法，若能證得一切智法則修般若波羅
蜜多增益圓滿，若修般若波羅蜜多增益圓
滿便證無上正等菩提。』憍尸迦！是善男子、善
女人等所獲功德甚多於前。何以故？憍尸迦！
一切初發阿耨多羅三藐三菩提心菩薩摩訶
薩，皆是般若波羅蜜多所流出故。

「復次，憍尸迦！置四大洲諸有情類。若善男子、
善女人等，教小千界諸有情類皆發無上正
等覺心，於意云何？是善男子、善女人等由此
因緣得福多不？」

天帝釋言：「甚多！世尊！甚多！善
逝！」

佛言：「憍尸迦！若善男子、善女人等於此般
若波羅蜜多，以無量門巧妙文義為他廣說，
宣示開演顯了解釋，分別義趣令其易解，復
作是言：『來！善男子！汝當於此甚深般若波羅
蜜多，至心聽聞、受持、讀誦、令善通利、如理思
惟，隨此般若波羅蜜多所說法門應正信解，
若正信解則能修學如是般若波羅蜜多，若
能修學如是般若波羅蜜多則能證得一切
智法，若能證得一切智法則修般若波羅蜜
多增益圓滿，若修般若波羅蜜多增益圓滿
便證無上正等菩提。』憍尸迦！是善男子、善女
人等所獲功德甚多於前。何以故？憍尸迦！一
切初發阿耨多羅三藐三菩提心菩薩摩訶
薩，皆是般若波羅蜜多所流出故。

「復次，憍尸
迦！置小千界諸有情類。若善男子、善女人等
教中千界諸有情類皆發無上正等覺心，於
意云何？是善男子、善女人等由此因緣得福
多不？」

天帝釋言：「甚多！世尊！甚多！善逝！」

佛言：
「憍尸迦！若善男子、善女人等於此般若波羅

蜜多，以無量門巧妙文義為他廣說，宣示開
演顯了解釋，分別義趣令其易解，復作是言：
『來！善男子！汝當於此甚深般若波羅蜜多，至
心聽聞、受持、讀誦、令善通利、如理思惟，隨此
般若波羅蜜多所說法門應正信解，若正信
解則能修學如是般若波羅蜜多，若能修學
如是般若波羅蜜多則能證得一切智法，若
能證得一切智法則修般若波羅蜜多增益
圓滿，若修般若波羅蜜多增益圓滿便證無
上正等菩提。』憍尸迦！是善男子、善女人等所
獲功德甚多於前。何以故？憍尸迦！一切初發
阿耨多羅三藐三菩提心菩薩摩訶薩，皆是
般若波羅蜜多所流出故。

「復次，憍尸迦！置中
千界諸有情類。若善男子、善女人等教化三
千大千世界諸有情類皆發無上正等覺心，
於意云何？是善男子、善女人等由此因緣得
福多不？」

天帝釋言：「甚多！世尊！甚多！善逝！」

佛
言：「憍尸迦！若善男子、善女人等於此般若波
羅蜜多，以無量門巧妙文義為他廣說，宣示
開演顯了解釋，分別義趣令其易解，復作是
言：『來！善男子！汝當於此甚深般若波羅蜜多，
至心聽聞、受持、讀誦、令善通利、如理思惟，隨
此般若波羅蜜多所說法門應正信解，若正
信解則能修學如是般若波羅蜜多，若能修
學如是般若波羅蜜多則能證得一切智法，
若能證得一切智法則修般若波羅蜜多增
益圓滿，若修般若波羅蜜多增益圓滿便證
無上正等菩提。』憍尸迦！是善男子、善女人等
所獲功德甚多於前。何以故？憍尸迦！一切初

發阿耨多羅三藐三菩提心菩薩摩訶薩，皆
是般若波羅蜜多所流出故。

「復次，憍尸迦！置
此三千大千世界諸有情類。若善男子、善女
人等教化十方各如殑伽沙等世界諸有情
類皆發無上正等覺心，於意云何？是善男子、
善女人等由此因緣得福多不？」

天帝釋言：「甚
多！世尊！甚多！善逝！」

佛言：「憍尸迦！若善男子、善
女人等於此般若波羅蜜多，以無量門巧妙
文義為他廣說，宣示開演顯了解釋，分別義
趣令其易解，復作是言：『來！善男子！汝當於此
甚深般若波羅蜜多，至心聽聞、受持、讀誦、令
善通利、如理思惟，隨此般若波羅蜜多所說
法門應正信解，若正信解則能修學如是般
若波羅蜜多，若能修學如是般若波羅蜜多
則能證得一切智法，若能證得一切智法則
修般若波羅蜜多增益圓滿，若修般若波羅
蜜多增益圓滿便證無上正等菩提。』憍尸迦！
是善男子、善女人等所獲功德甚多於前。何
以故？憍尸迦！一切初發阿耨多羅三藐三菩
提心菩薩摩訶薩，皆是般若波羅蜜多所流
出故。

「復次，憍尸迦！置此十方各如殑伽沙等
世界諸有情類。若善男子、善女人等教化十
方一切世界諸有情類皆發無上正等覺心，
於意云何？是善男子、善女人等由此因緣得
福多不？」

天帝釋言：「甚多！世尊！甚多！善逝！」

佛
言：「憍尸迦！若善男子、善女人等於此般若波
羅蜜多，以無量門巧妙文義為他廣說，宣示
開演顯了解釋，分別義趣令其易解，復作是
言：『來！善男子！汝當於此甚深般若波羅蜜多，

至心聽聞、受持、讀誦、令善通利、如理思惟，隨
此般若波羅蜜多所說法門應正信解，若正
信解則能修學如是般若波羅蜜多，若能修
學如是般若波羅蜜多則能證得一切智法，
若能證得一切智法則修般若波羅蜜多增
益圓滿，若修般若波羅蜜多增益圓滿便證
無上正等菩提。』憍尸迦！是善男子、善女人等
所獲功德甚多於前。何以故？憍尸迦！一切初
發阿耨多羅三藐三菩提心菩薩摩訶薩，皆
是般若波羅蜜多所流出故。
《大般若波羅蜜多經》卷第一百六十六

