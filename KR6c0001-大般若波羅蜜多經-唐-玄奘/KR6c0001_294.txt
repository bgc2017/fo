












《大般若波羅蜜多經》卷第二百九
十四

三藏法師玄奘奉　詔譯
初分說般若相品第三十七之三

佛言：「善現！八解脫無染污故般若波羅蜜多
清淨，八勝處、九次第定、十遍處無染污故般
若波羅蜜多清淨。」

「世尊！云何八解脫無染污
故般若波羅蜜多清淨？八勝處、九次第定、十
遍處無染污故般若波羅蜜多清淨？」

「善現！八
解脫不可取故無染污，八解脫無染污故般
若波羅蜜多清淨；八勝處、九次第定、十遍處
不可取故無染污，八勝處、九次第定、十遍處
無染污故般若波羅蜜多清淨。」

佛言：「善現！
四念住無染污故般若波羅蜜多清淨，四正
斷、四神足、五根、五力、七等覺支、八聖道支無染
污故般若波羅蜜多清淨。」

「世尊！云何四念

住無染污故般若波羅蜜多清淨？四正斷乃
至八聖道支無染污故般若波羅蜜多清淨？」

「善現！四念住不可取故無染污，四念住無染
污故般若波羅蜜多清淨；四正斷乃至八聖
道支不可取故無染污，四正斷乃至八聖道
支無染污故般若波羅蜜多清淨。」

佛言：「善現！
空解脫門無染污故般若波羅蜜多清淨，無
相、無願解脫門無染污故般若波羅蜜多清
淨。」

「世尊！云何空解脫門無染污故般若波羅
蜜多清淨？無相、無願解脫門無染污故般若
波羅蜜多清淨？」

「善現！空解脫門不可取故無
染污，空解脫門無染污故般若波羅蜜多清
淨；無相、無願解脫門不可取故無染污，無相、
無願解脫門無染污故般若波羅蜜多清淨。」

佛言：「善現！菩薩十地無染污故般若波羅蜜
多清淨。」

「世尊！云何菩薩十地無染污故般若
波羅蜜多清淨？」

「善現！菩薩十地不可取故無
染污，菩薩十地無染污故般若波羅蜜多清
淨。」

佛言：「善現！五眼無染污故般若波羅蜜多清
淨，六神通無染污故般若波羅蜜多清淨。」

「世
尊！云何五眼無染污故般若波羅蜜多清淨？
六神通無染污故般若波羅蜜多清淨？」

「善現！
五眼不可取故無染污，五眼無染污故般若
波羅蜜多清淨；六神通不可取故無染污，六
神通無染污故般若波羅蜜多清淨。」

佛言：「善
現！佛十力無染污故般若波羅蜜多清淨，四
無所畏、四無礙解、大慈、大悲、大喜、大捨、十八佛
不共法無染污故般若波羅蜜多清淨。」

「世尊！

云何佛十力無染污故般若波羅蜜多清淨？
四無所畏乃至十八佛不共法無染污故般若
波羅蜜多清淨？」

「善現！佛十力不可取故無染
污，佛十力無染污故般若波羅蜜多清淨；四
無所畏乃至十八佛不共法不可取故無染
污，四無所畏乃至十八佛不共法無染污故
般若波羅蜜多清淨。」

佛言：「善現！無忘失法無
染污故般若波羅蜜多清淨，恒住捨性無染
污故般若波羅蜜多清淨。」

「世尊！云何無忘失
法無染污故般若波羅蜜多清淨？恒住捨性
無染污故般若波羅蜜多清淨？」

「善現！無忘失
法不可取故無染污，無忘失法無染污故般若
波羅蜜多清淨；恒住捨性不可取故無染污，
恒住捨性無染污故般若波羅蜜多清淨。」

佛
言：「善現！一切智無染污故般若波羅蜜多清
淨，道相智、一切相智無染污故般若波羅蜜
多清淨。」

「世尊！云何一切智無染污故般若波
羅蜜多清淨？道相智、一切相智無染污故般
若波羅蜜多清淨？」

「善現！一切智不可取故無
染污，一切智無染污故般若波羅蜜多清淨；
道相智、一切相智不可取故無染污，道相智、
一切相智無染污故般若波羅蜜多清淨。」

佛
言：「善現！一切陀羅尼門無染污故般若波羅
蜜多清淨，一切三摩地門無染污故般若波
羅蜜多清淨。」

「世尊！云何一切陀羅尼門無染
污故般若波羅蜜多清淨？一切三摩地門無
染污故般若波羅蜜多清淨？」

「善現！一切陀
羅尼門不可取故無染污，一切陀羅尼門無
染污故般若波羅蜜多清淨；一切三摩地門

不可取故無染污，一切三摩地門無染污故
般若波羅蜜多清淨。」

佛言：「善現！預流果無染污故般若波羅蜜多
清淨，一來、不還、阿羅漢果無染污故般若波
羅蜜多清淨。

「世尊！云何預流果無染污故般
若波羅蜜多清淨？一來、不還、阿羅漢果無染
污故般若波羅蜜多清淨？」

「善現！預流果不
可取故無染污，預流果無染污故般若波羅
蜜多清淨；一來、不還、阿羅漢果不可取故無
染污，一來、不還、阿羅漢果無染污故般若波
羅蜜多清淨。」

佛言：「善現！獨覺菩提無染污
故般若波羅蜜多清淨。」

「世尊！云何獨覺菩
提無染污故般若波羅蜜多清淨？」

「善現！獨覺
菩提不可取故無染污，獨覺菩提無染污故
般若波羅蜜多清淨。」

佛言：「善現！一切菩薩
摩訶薩行無染污故般若波羅蜜多清淨。」

「世
尊！云何一切菩薩摩訶薩行無染污故般若
波羅蜜多清淨？」

「善現！一切菩薩摩訶薩行不
可取故無染污，一切菩薩摩訶薩行無染污
故般若波羅蜜多清淨。」

佛言：「善現！諸佛無
上正等菩提無染污故般若波羅蜜多清淨。」

「世尊！云何諸佛無上正等菩提無染污故般
若波羅蜜多清淨？」

「善現！諸佛無上正等菩
提不可取故無染污，諸佛無上正等菩提無
染污故般若波羅蜜多清淨。

「復次，善現！虛空無染污故般若波羅蜜多清
淨。

「世尊！云何虛空無染污故般若波羅蜜多
清淨？」

「善現！虛空不可取故無染污，虛空無
染污故般若波羅蜜多清淨。


「復次，善現！色唯假說故般若波羅蜜多清淨，
受、想、行、識唯假說故般若波羅蜜多清淨。」

「世
尊！云何色唯假說故般若波羅蜜多清淨？
受、想、行、識唯假說故般若波羅蜜多清淨？」

「善
現！如依虛空二事響現，色乃至識亦復如是
唯有假說，色乃至識唯假說故般若波羅蜜
多清淨。」

佛言：「善現！眼處唯假說故般若波
羅蜜多清淨，耳、鼻、舌、身、意處唯假說故般若
波羅蜜多清淨。」

「世尊！云何眼處唯假說故般
若波羅蜜多清淨？耳、鼻、舌、身、意處唯假說故
般若波羅蜜多清淨？」

「善現！如依虛空二事響
現，眼處乃至意處亦復如是唯有假說，眼處
乃至意處唯假說故般若波羅蜜多清淨。」

佛
言：「善現！色處唯假說故般若波羅蜜多清淨，
聲、香、味、觸、法處唯假說故般若波羅蜜多清
淨。」

「世尊！云何色處唯假說故般若波羅蜜多
清淨？聲、香、味、觸、法處唯假說故般若波羅蜜
多清淨？」

「善現！如依虛空二事響現，色處乃至
法處亦復如是唯有假說，色處乃至法處唯
假說故般若波羅蜜多清淨。」

佛言：「善現！眼界
唯假說故般若波羅蜜多清淨，色界、眼識界
及眼觸、眼觸為緣所生諸受唯假說故般若波
羅蜜多清淨。」

「世尊！云何眼界唯假說故般若
波羅蜜多清淨？色界乃至眼觸為緣所生諸
受唯假說故般若波羅蜜多清淨？」

「善現！如依
虛空二事響現，眼界乃至眼觸為緣所生諸
受亦復如是唯有假說，眼界乃至眼觸為緣
所生諸受唯假說故般若波羅蜜多清淨。」

佛
言：「善現！耳界唯假說故般若波羅蜜多清

淨，聲界、耳識界及耳觸、耳觸為緣所生諸受
唯假說故般若波羅蜜多清淨。」

「世尊！云何
耳界唯假說故般若波羅蜜多清淨？聲界乃
至耳觸為緣所生諸受唯假說故般若波羅蜜
多清淨？」

「善現！如依虛空二事響現，耳界
乃至耳觸為緣所生諸受亦復如是唯有假
說，耳界乃至耳觸為緣所生諸受唯假說故
般若波羅蜜多清淨。」

佛言：「善現！鼻界唯假
說故般若波羅蜜多清淨，香界、鼻識界及鼻
觸、鼻觸為緣所生諸受唯假說故般若波羅
蜜多清淨。」

「世尊！云何鼻界唯假說故般若
波羅蜜多清淨？香界乃至鼻觸為緣所生諸
受唯假說故般若波羅蜜多清淨？」

「善現！如
依虛空二事響現，鼻界乃至鼻觸為緣所
生諸受亦復如是唯有假說，鼻界乃至鼻觸
為緣所生諸受唯假說故般若波羅蜜多清
淨。」

佛言：「善現！舌界唯假說故般若波羅蜜
多清淨，味界、舌識界及舌觸、舌觸為緣所生
諸受唯假說故般若波羅蜜多清淨。」

「世尊！云
何舌界唯假說故般若波羅蜜多清淨？味界
乃至舌觸為緣所生諸受唯假說故般若波羅
蜜多清淨？」

「善現！如依虛空二事響現，舌
界乃至舌觸為緣所生諸受亦復如是唯有假
說，舌界乃至舌觸為緣所生諸受唯假說故
般若波羅蜜多清淨。」

佛言：「善現！身界唯假說
故般若波羅蜜多清淨，觸界、身識界及身觸、
身觸為緣所生諸受唯假說故般若波羅蜜多
清淨。」

「世尊！云何身界唯假說故般若波羅
蜜多清淨？觸界乃至身觸為緣所生諸受唯

假說故般若波羅蜜多清淨？」

「善現！如依虛空
二事響現，身界乃至身觸為緣所生諸受亦
復如是唯有假說，身界乃至身觸為緣所生
諸受唯假說故般若波羅蜜多清淨。」

佛言：「善
現！意界唯假說故般若波羅蜜多清淨，法界、
意識界及意觸、意觸為緣所生諸受唯假說故
般若波羅蜜多清淨。」

「世尊！云何意界唯假說
故般若波羅蜜多清淨？法界乃至意觸為緣
所生諸受唯假說故般若波羅蜜多清淨？」

「善
現！如依虛空二事響現，意界乃至意觸為緣
所生諸受亦復如是唯有假說，意界乃至意
觸為緣所生諸受唯假說故般若波羅蜜多清
淨。」

佛言：「善現！地界唯假說故般若波羅蜜多
清淨，水、火、風、空、識界唯假說故般若波羅蜜
多清淨。」

「世尊！云何地界唯假說故般若波羅
蜜多清淨？水、火、風、空、識界唯假說故般若波
羅蜜多清淨？」

「善現！如依虛空二事響現，地界
乃至識界亦復如是唯有假說，地界乃至識
界唯假說故般若波羅蜜多清淨。」

佛言：「善現！
無明唯假說故般若波羅蜜多清淨，行、識、名
色、六處、觸、受、愛、取、有、生、老死愁歎苦憂惱唯假
說故般若波羅蜜多清淨。」

「世尊！云何無明唯
假說故般若波羅蜜多清淨？行乃至老死愁
歎苦憂惱唯假說故般若波羅蜜多清淨？」

「善
現！如依虛空二事響現，無明乃至老死愁歎
苦憂惱亦復如是唯有假說，無明乃至老死
愁歎苦憂惱唯假說故般若波羅蜜多清淨。」

佛言：「善現！布施波羅蜜多唯假說故般若波
羅蜜多清淨，淨戒、安忍、精進、靜慮、般若波羅

蜜多唯假說故般若波羅蜜多清淨。」

「世尊！云
何布施波羅蜜多唯假說故般若波羅蜜多清
淨？淨戒乃至般若波羅蜜多唯假說故般若
波羅蜜多清淨？」

「善現！如依虛空二事響現，布
施波羅蜜多乃至般若波羅蜜多亦復如是唯
有假說，布施波羅蜜多乃至般若波羅蜜多
唯假說故般若波羅蜜多清淨。」

佛言：「善現！內
空唯假說故般若波羅蜜多清淨，外空、內外
空、空空、大空、勝義空、有為空、無為空、畢竟空、無
際空、散空、無變異空、本性空、自相空、共相空、一
切法空、不可得空、無性空、自性空、無性自性空
唯假說故般若波羅蜜多清淨。」

「世尊！云何內
空唯假說故般若波羅蜜多清淨？外空乃至
無性自性空唯假說故般若波羅蜜多清淨？」

「善現！如依虛空二事響現，內空乃至無性自
性空亦復如是唯有假說，內空乃至無性自
性空唯假說故般若波羅蜜多清淨。」

佛言：「善
現！真如唯假說故般若波羅蜜多清淨，法界、
法性、不虛妄性、不變異性、平等性、離生性、法定、
法住、實際、虛空界、不思議界唯假說故般若波
羅蜜多清淨。」

「世尊！云何真如唯假說故般若
波羅蜜多清淨？法界乃至不思議界唯假說故
般若波羅蜜多清淨？」

「善現！如依虛空二事響
現，真如乃至不思議界亦復如是唯有假說，
真如乃至不思議界唯假說故般若波羅蜜多
清淨。」

佛言：「善現！苦聖諦唯假說故般若波羅
蜜多清淨，集、滅、道聖諦唯假說故般若波羅
蜜多清淨。」

「世尊！云何苦聖諦唯假說故般若
波羅蜜多清淨？集、滅、道聖諦唯假說故般若

波羅蜜多清淨？」

「善現！如依虛空二事響現，
苦、集、滅、道聖諦亦復如是唯有假說，苦、集、滅、
道聖諦唯假說故般若波羅蜜多清淨。」

佛言：
「善現！四靜慮唯假說故般若波羅蜜多清
淨，四無量、四無色定唯假說故般若波羅蜜
多清淨。」

「世尊！云何四靜慮唯假說故般若
波羅蜜多清淨？四無量、四無色定唯假說故
般若波羅蜜多清淨？」

「善現！如依虛空二事響
現，四靜慮、四無量、四無色定亦復如是唯有
假說，四靜慮、四無量、四無色定唯假說故般
若波羅蜜多清淨。」

佛言：「善現！八解脫唯假
說故般若波羅蜜多清淨，八勝處、九次第定、
十遍處唯假說故般若波羅蜜多清淨。」

「世尊！
云何八解脫唯假說故般若波羅蜜多清淨？
八勝處、九次第定、十遍處唯假說故般若波羅
蜜多清淨？」

「善現！如依虛空二事響現，八解
脫、八勝處、九次第定、十遍處亦復如是唯有假
說，八解脫、八勝處、九次第定、十遍處唯假說
故般若波羅蜜多清淨。」

佛言：「善現！四念住
唯假說故般若波羅蜜多清淨，四正斷、四神
足、五根、五力、七等覺支、八聖道支唯假說故般
若波羅蜜多清淨。」

「世尊！云何四念住唯假說
故般若波羅蜜多清淨？四正斷乃至八聖道
支唯假說故般若波羅蜜多清淨？」

「善現！如依
虛空二事響現，四念住乃至八聖道支亦復
如是唯有假說，四念住乃至八聖道支唯假
說故般若波羅蜜多清淨。」

佛言：「善現！空解
脫門唯假說故般若波羅蜜多清淨，無相、無
願解脫門唯假說故般若波羅蜜多清淨。」

「世

尊！云何空解脫門唯假說故般若波羅蜜多
清淨？無相、無願解脫門唯假說故般若波羅
蜜多清淨？」

「善現！如依虛空二事響現，空、無相、
無願解脫門亦復如是唯有假說，空、無相、無
願解脫門唯假說故般若波羅蜜多清淨。」

佛
言：「善現！菩薩十地唯假說故般若波羅蜜多
清淨。」

「世尊！云何菩薩十地唯假說故般若波
羅蜜多清淨？」

「善現！如依虛空二事響現，菩
薩十地亦復如是唯有假說，菩薩十地唯假
說故般若波羅蜜多清淨。」

佛言：「善現！五眼唯假說故般若波羅蜜多清
淨，六神通唯假說故般若波羅蜜多清淨。」

「世
尊！云何五眼唯假說故般若波羅蜜多清淨？
六神通唯假說故般若波羅蜜多清淨？」

「善現！
如依虛空二事響現，五眼、六神通亦復如是
唯有假說，五眼、六神通唯假說故般若波羅
蜜多清淨。」

佛言：「善現！佛十力唯假說故般
若波羅蜜多清淨，四無所畏、四無礙解、大慈、
大悲、大喜、大捨、十八佛不共法唯假說故般若
波羅蜜多清淨。」

「世尊！云何佛十力唯假說故
般若波羅蜜多清淨？四無所畏乃至十八佛
不共法唯假說故般若波羅蜜多清淨？」

「善現！
如依虛空二事響現，佛十力乃至十八佛不
共法亦復如是唯有假說，佛十力乃至十八
佛不共法唯假說故般若波羅蜜多清淨。」

佛
言：「善現！無忘失法唯假說故般若波羅蜜多
清淨，恒住捨性唯假說故般若波羅蜜多清
淨。」

「世尊！云何無忘失法唯假說故般若波羅
蜜多清淨？恒住捨性唯假說故般若波羅蜜

多清淨？」

「善現！如依虛空二事響現，無忘失
法、恒住捨性亦復如是唯有假說，無忘失法、
恒住捨性唯假說故般若波羅蜜多清淨。」

佛
言：「善現！一切智唯假說故般若波羅蜜多清
淨，道相智、一切相智唯假說故般若波羅蜜
多清淨。」

「世尊！云何一切智唯假說故般若波
羅蜜多清淨？道相智、一切相智唯假說故般
若波羅蜜多清淨？」

「善現！如依虛空二事響現，
一切智、道相智、一切相智亦復如是唯有假
說，一切智、道相智、一切相智唯假說故般若
波羅蜜多清淨。」

佛言：「善現！一切陀羅尼門
唯假說故般若波羅蜜多清淨，一切三摩地
門唯假說故般若波羅蜜多清淨。」

「世尊！云
何一切陀羅尼門唯假說故般若波羅蜜多清
淨？一切三摩地門唯假說故般若波羅蜜多
清淨？」

「善現！如依虛空二事響現，一切陀羅
尼門、一切三摩地門亦復如是唯有假說，一
切陀羅尼門、一切三摩地門唯假說故般若波
羅蜜多清淨。」

佛言：「善現！預流果唯假說故般若波羅蜜多
清淨，一來、不還、阿羅漢果唯假說故般若波
羅蜜多清淨。

「世尊！云何預流果唯假說故般
若波羅蜜多清淨？一來、不還、阿羅漢果唯假
說故般若波羅蜜多清淨？」

「善現！如依虛空二
事響現，預流乃至阿羅漢果亦復如是唯有
假說，預流乃至阿羅漢果唯假說故般若波
羅蜜多清淨。」

佛言：「善現！獨覺菩提唯假說故
般若波羅蜜多清淨。」

「世尊！云何獨覺菩提唯
假說故般若波羅蜜多清淨？」

「善現！如依虛空

二事響現，獨覺菩提亦復如是唯有假說，獨
覺菩提唯假說故般若波羅蜜多清淨。」

佛言：
「善現！一切菩薩摩訶薩行唯假說故般若波
羅蜜多清淨。」

「世尊！云何一切菩薩摩訶薩行
唯假說故般若波羅蜜多清淨？」

「善現！如依虛
空二事響現，一切菩薩摩訶薩行亦復如是
唯有假說，一切菩薩摩訶薩行唯假說故般
若波羅蜜多清淨。」

佛言：「善現！諸佛無上正
等菩提唯假說故般若波羅蜜多清淨。」

「世尊！
云何諸佛無上正等菩提唯假說故般若波羅
蜜多清淨？」

「善現！如依虛空二事響現，諸佛
無上正等菩提亦復如是唯有假說，諸佛無
上正等菩提唯假說故般若波羅蜜多清淨。

「復次，善現！虛空唯假說故般若波羅蜜多清
淨。

「世尊！云何虛空唯假說故般若波羅蜜多
清淨？」

「善現！如依虛空二事響現唯有假說，
唯假說故般若波羅蜜多清淨。

「復次，善現！色不可說故般若波羅蜜多清淨，
受、想、行、識不可說故般若波羅蜜多清淨。」

「世
尊！云何色不可說故般若波羅蜜多清淨？受、
想、行、識不可說故般若波羅蜜多清淨？」

「善現！
色無可說事故不可說，受、想、行、識無可說事
故不可說，由此般若波羅蜜多清淨。」

佛言：
「善現！眼處不可說故般若波羅蜜多清淨，耳、
鼻、舌、身、意處不可說故般若波羅蜜多清淨。」

「世尊！云何眼處不可說故般若波羅蜜多清
淨？耳、鼻、舌、身、意處不可說故般若波羅蜜多
清淨？」

「善現！眼處無可說事故不可說，耳、鼻、
舌、身、意處無可說事故不可說，由此般若波

羅蜜多清淨。」

佛言：「善現！色處不可說故般若
波羅蜜多清淨，聲、香、味、觸、法處不可說故般
若波羅蜜多清淨。」

「世尊！云何色處不可說故
般若波羅蜜多清淨？聲、香、味、觸、法處不可說
故般若波羅蜜多清淨？」

「善現！色處無可說事
故不可說，聲、香、味、觸、法處無可說事故不可
說，由此般若波羅蜜多清淨。」

佛言：「善現！眼界
不可說故般若波羅蜜多清淨，色界、眼識界
及眼觸、眼觸為緣所生諸受不可說故般若波
羅蜜多清淨。」

「世尊！云何眼界不可說故般若
波羅蜜多清淨？色界乃至眼觸為緣所生諸
受不可說故般若波羅蜜多清淨？」

「善現！眼界
無可說事故不可說，色界乃至眼觸為緣所
生諸受無可說事故不可說，由此般若波羅
蜜多清淨。」

佛言：「善現！耳界不可說故般若
波羅蜜多清淨，聲界、耳識界及耳觸、耳觸為
緣所生諸受不可說故般若波羅蜜多清淨。」

「世尊！云何耳界不可說故般若波羅蜜多清
淨？聲界乃至耳觸為緣所生諸受不可說故
般若波羅蜜多清淨？」

「善現！耳界無可說事故
不可說，聲界乃至耳觸為緣所生諸受無可說
事故不可說，由此般若波羅蜜多清淨。」

佛言：
「善現！鼻界不可說故般若波羅蜜多清淨，香
界、鼻識界及鼻觸、鼻觸為緣所生諸受不可說
故般若波羅蜜多清淨。」

「世尊！云何鼻界不可
說故般若波羅蜜多清淨？香界乃至鼻觸為
緣所生諸受不可說故般若波羅蜜多清淨？

「善現！鼻界無可說事故不可說，香界乃至鼻
觸為緣所生諸受無可說事故不可說，由此

般若波羅蜜多清淨。」

佛言：「善現！舌界不可說
故般若波羅蜜多清淨，味界、舌識界及舌觸、
舌觸為緣所生諸受不可說故般若波羅蜜多
清淨。」

「世尊！云何舌界不可說故般若波羅蜜
多清淨？味界乃至舌觸為緣所生諸受不可
說故般若波羅蜜多清淨？」

「善現！舌界無可說
事故不可說，味界乃至舌觸為緣所生諸受
無可說事故不可說，由此般若波羅蜜多清
淨。」

佛言：「善現！身界不可說故般若波羅蜜
多清淨，觸界、身識界及身觸、身觸為緣所生
諸受不可說故般若波羅蜜多清淨。」

「世尊！云
何身界不可說故般若波羅蜜多清淨？觸界
乃至身觸為緣所生諸受不可說故般若波羅
蜜多清淨？」

「善現！身界無可說事故不可說，觸
界乃至身觸為緣所生諸受無可說事故不可
說，由此般若波羅蜜多清淨。」

佛言：「善現！意
界不可說故般若波羅蜜多清淨，法界、意識
界及意觸、意觸為緣所生諸受不可說故般若
波羅蜜多清淨。」

「世尊！云何意界不可說故般
若波羅蜜多清淨？法界乃至意觸為緣所生
諸受不可說故般若波羅蜜多清淨？」

「善現！
意界無可說事故不可說，法界乃至意觸為
緣所生諸受無可說事故不可說，由此般若
波羅蜜多清淨。」

佛言：「善現！地界不可說故般
若波羅蜜多清淨，水、火、風、空、識界不可說故
般若波羅蜜多清淨。」

「世尊！云何地界不可說
故般若波羅蜜多清淨？水、火、風、空、識界不可
說故般若波羅蜜多清淨？」

「善現！地界無可說
事故不可說，水、火、風、空、識界無可說事故不

可說，由此般若波羅蜜多清淨。」

佛言：「善現！
無明不可說故般若波羅蜜多清淨，行、識、名
色、六處、觸、受、愛、取、有、生、老死愁歎苦憂惱不可
說故般若波羅蜜多清淨。」

「世尊！云何無明不
可說故般若波羅蜜多清淨？行乃至老死愁
歎苦憂惱不可說故般若波羅蜜多清淨？」

「善
現！無明無可說事故不可說，行乃至老死愁
歎苦憂惱無可說事故不可說，由此般若波
羅蜜多清淨。」

佛言：「善現！布施波羅蜜多不可說故般若波
羅蜜多清淨，淨戒、安忍、精進、靜慮、般若波羅
蜜多不可說故般若波羅蜜多清淨。」

「世尊！云
何布施波羅蜜多不可說故般若波羅蜜多清
淨？淨戒乃至般若波羅蜜多不可說故般若波
羅蜜多清淨？」

「善現！布施波羅蜜多無可說事
故不可說，淨戒乃至般若波羅蜜多無可說事
故不可說，由此般若波羅蜜多清淨。」

佛言：「善
現！內空不可說故般若波羅蜜多清淨，外空、
內外空、空空、大空、勝義空、有為空、無為空、畢竟
空、無際空、散空、無變異空、本性空、自相空、共相
空、一切法空、不可得空、無性空、自性空、無性自
性空不可說故般若波羅蜜多清淨。」

「世尊！云
何內空不可說故般若波羅蜜多清淨？外空乃
至無性自性空不可說故般若波羅蜜多清淨？」

「善現！內空無可說事故不可說，外空乃至無
性自性空無可說事故不可說，由此般若波
羅蜜多清淨。」

佛言：「善現！真如不可說故般若
波羅蜜多清淨，法界、法性、不虛妄性、不變異
性、平等性、離生性、法定、法住、實際、虛空界、不思

議界不可說故般若波羅蜜多清淨。」

「世尊！云
何真如不可說故般若波羅蜜多清淨？法界
乃至不思議界不可說故般若波羅蜜多清
淨？」

「善現！真如無可說事故不可說，法界乃
至不思議界無可說事故不可說，由此般若
波羅蜜多清淨。」

佛言：「善現！苦聖諦不可說
故般若波羅蜜多清淨，集、滅、道聖諦不可說
故般若波羅蜜多清淨。」

「世尊！云何苦聖諦不
可說故般若波羅蜜多清淨？集、滅、道聖諦不
可說故般若波羅蜜多清淨？」

「善現！苦聖諦無
可說事故不可說，集、滅、道聖諦無可說事故
不可說，由此般若波羅蜜多清淨。」

佛言：「善現！
四靜慮不可說故般若波羅蜜多清淨，四無
量、四無色定不可說故般若波羅蜜多清淨。」

「世尊！云何四靜慮不可說故般若波羅蜜多
清淨？四無量、四無色定不可說故般若波羅
蜜多清淨？」

「善現！四靜慮無可說事故不可說，
四無量、四無色定無可說事故不可說，由此
般若波羅蜜多清淨。」

佛言：「善現！八解脫不
可說故般若波羅蜜多清淨，八勝處、九次第
定、十遍處不可說故般若波羅蜜多清淨。」

「世
尊！云何八解脫不可說故般若波羅蜜多清
淨？八勝處、九次第定、十遍處不可說故般若
波羅蜜多清淨？」

「善現！八解脫無可說事故不
可說，八勝處、九次第定、十遍處無可說事故
不可說，由此般若波羅蜜多清淨。」

佛言：「善
現！四念住不可說故般若波羅蜜多清淨，四
正斷、四神足、五根、五力、七等覺支、八聖道支不
可說故般若波羅蜜多清淨。」

「世尊！云何四念

住不可說故般若波羅蜜多清淨？四正斷乃
至八聖道支不可說故般若波羅蜜多清淨？」

「善現！四念住無可說事故不可說，四正斷乃
至八聖道支無可說事故不可說，由此般若
波羅蜜多清淨。」

佛言：「善現！空解脫門不可
說故般若波羅蜜多清淨，無相、無願解脫門
不可說故般若波羅蜜多清淨。」

「世尊！云何
空解脫門不可說故般若波羅蜜多清淨？無
相、無願解脫門不可說故般若波羅蜜多清
淨？」

「善現！空解脫門無可說事故不可說，無
相、無願解脫門無可說事故不可說，由此般
若波羅蜜多清淨。」

佛言：「善現！菩薩十地不
可說故般若波羅蜜多清淨。」

「世尊！云何菩薩
十地不可說故般若波羅蜜多清淨？」

「善現！菩
薩十地無可說事故不可說，由此般若波羅
蜜多清淨。」
《大般若波羅蜜多經》卷第二百九十四

