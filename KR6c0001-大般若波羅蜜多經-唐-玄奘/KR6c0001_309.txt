











《大般若波羅蜜多經》卷第三百九

三藏法師玄奘奉　詔譯
初分不思議等品第四十二之二

具壽善現白佛言：「世尊！何因緣故，色不可施
設不可思議、不可稱量、無數量、無等等性？受、
想、行、識亦不可施設不可思議、不可稱量、無數
量、無等等性？

「世尊！何因緣故，眼處不可施
設不可思議、不可稱量、無數量、無等等性？耳、
鼻、舌、身、意處亦不可施設不可思議、不可稱量、
無數量、無等等性？

「世尊！何因緣故，色處不
可施設不可思議、不可稱量、無數量、無等等
性？聲、香、味、觸、法處亦不可施設不可思議、不
可稱量、無數量、無等等性？

「世尊！何因緣故，眼
界不可施設不可思議、不可稱量、無數量、無等
等性？色界、眼識界及眼觸、眼觸為緣所生諸
受亦不可施設不可思議、不可稱量、無數量、無
等等性？

「世尊！何因緣故，耳界不可施設不
可思議、不可稱量、無數量、無等等性？聲界、耳
識界及耳觸、耳觸為緣所生諸受亦不可施設
不可思議、不可稱量、無數量、無等等性？

「世尊！
何因緣故，鼻界不可施設不可思議、不可稱
量、無數量、無等等性？香界、鼻識界及鼻觸、鼻
觸為緣所生諸受亦不可施設不可思議、不可
稱量、無數量、無等等性？

「世尊！何因緣故，舌
界不可施設不可思議、不可稱量、無數量、無等
等性？味界、舌識界及舌觸、舌觸為緣所生諸
受亦不可施設不可思議、不可稱量、無數量、無

等等性？

「世尊！何因緣故，身界不可施設不可
思議、不可稱量、無數量、無等等性？觸界、身識
界及身觸、身觸為緣所生諸受亦不可施設不
可思議、不可稱量、無數量、無等等性？

「世尊！何
因緣故，意界不可施設不可思議、不可稱量、
無數量、無等等性？法界、意識界及意觸、意觸
為緣所生諸受亦不可施設不可思議、不可稱
量、無數量、無等等性？

「世尊！何因緣故，地界
不可施設不可思議、不可稱量、無數量、無等等
性？水、火、風、空、識界亦不可施設不可思議、不可
稱量、無數量、無等等性？

「世尊！何因緣故，無
明不可施設不可思議、不可稱量、無數量、無等
等性？行、識、名色、六處、觸、受、愛、取、有、生、老死愁
歎苦憂惱亦不可施設不可思議、不可稱量、無
數量、無等等性？

「世尊！何因緣故，布施波羅
蜜多不可施設不可思議、不可稱量、無數量、無
等等性？淨戒、安忍、精進、靜慮、般若波羅蜜多
亦不可施設不可思議、不可稱量、無數量、無等
等性？

「世尊！何因緣故，內空不可施設不可
思議、不可稱量、無數量、無等等性？外空、內外
空、空空、大空、勝義空、有為空、無為空、畢竟空、無
際空、散空、無變異空、本性空、自相空、共相空、一
切法空、不可得空、無性空、自性空、無性自性空
亦不可施設不可思議、不可稱量、無數量、無等
等性？

「世尊！何因緣故，真如不可施設不可
思議、不可稱量、無數量、無等等性？法界、法性、
不虛妄性、不變異性、平等性、離生性、法定、法住、
實際、虛空界、不思議界亦不可施設不可思議、
不可稱量、無數量、無等等性？

「世尊！何因緣故，

苦聖諦不可施設不可思議、不可稱量、無數量、
無等等性？集、滅、道聖諦亦不可施設不可思
議、不可稱量、無數量、無等等性？

「世尊！何因緣
故，四靜慮不可施設不可思議、不可稱量、無
數量、無等等性？四無量、四無色定亦不可施
設不可思議、不可稱量、無數量、無等等性？

「世
尊！何因緣故，八解脫不可施設不可思議、不
可稱量、無數量、無等等性？八勝處、九次第定、
十遍處亦不可施設不可思議、不可稱量、無數
量、無等等性？

「世尊！何因緣故，四念住不可
施設不可思議、不可稱量、無數量、無等等性？
四正斷、四神足、五根、五力、七等覺支、八聖道
支亦不可施設不可思議、不可稱量、無數量、
無等等性？

「世尊！何因緣故，空解脫門不可
施設不可思議、不可稱量、無數量、無等等性？
無相、無願解脫門亦不可施設不可思議、不可
稱量、無數量、無等等性？

「世尊！何因緣故，菩
薩十地不可施設不可思議、不可稱量、無數量、
無等等性？

「世尊！何因緣故，五眼不可施設
不可思議、不可稱量、無數量、無等等性？六神
通亦不可施設不可思議、不可稱量、無數量、無
等等性？

「世尊！何因緣故，佛十力不可施設
不可思議、不可稱量、無數量、無等等性？四無
所畏、四無礙解、大慈、大悲、大喜、大捨、十八佛不
共法亦不可施設不可思議、不可稱量、無數量、
無等等性？

「世尊！何因緣故，無忘失法不可
施設不可思議、不可稱量、無數量、無等等性？
恒住捨性亦不可施設不可思議、不可稱量、無
數量、無等等性？

「世尊！何因緣故，一切智不

可施設不可思議、不可稱量、無數量、無等等
性？道相智、一切相智亦不可施設不可思議、
不可稱量、無數量、無等等性？

「世尊！何因緣故，
一切陀羅尼門不可施設不可思議、不可稱量、
無數量、無等等性？一切三摩地門亦不可施
設不可思議、不可稱量、無數量、無等等性？

「世
尊！何因緣故，預流果不可施設不可思議、不
可稱量、無數量、無等等性？一來、不還、阿羅漢
果亦不可施設不可思議、不可稱量、無數量、無
等等性？

「世尊！何因緣故，獨覺菩提不可施
設不可思議、不可稱量、無數量、無等等性？

「世
尊！何因緣故，一切菩薩摩訶薩行不可施設
不可思議、不可稱量、無數量、無等等性？

「世尊！
何因緣故，諸佛無上正等菩提不可施設不
可思議、不可稱量、無數量、無等等性？」

佛言：「善現！色不可施設思議、稱量、數量、平等
不平等性故，受、想、行、識亦不可施設思議、稱
量、數量、平等不平等性故。

「善現！眼處不可施
設思議、稱量、數量、平等不平等性故，耳、鼻、舌、
身、意處亦不可施設思議、稱量、數量、平等不
平等性故。

「善現！色處不可施設思議、稱量、數
量、平等不平等性故，聲、香、味、觸、法處亦不可
施設思議、稱量、數量、平等不平等性故。

「善現！
眼界不可施設思議、稱量、數量、平等不平等
性故，色界、眼識界及眼觸、眼觸為緣所生諸
受亦不可施設思議、稱量、數量、平等不平等
性故。

「善現！耳界不可施設思議、稱量、數量、平
等不平等性故，聲界、耳識界及耳觸、耳觸為
緣所生諸受亦不可施設思議、稱量、數量、平

等不平等性故。

「善現！鼻界不可施設思議、稱
量、數量、平等不平等性故，香界、鼻識界及鼻
觸、鼻觸為緣所生諸受亦不可施設思議、稱量、
數量、平等不平等性故。

「善現！舌界不可施設
思議、稱量、數量、平等不平等性故，味界、舌識
界及舌觸、舌觸為緣所生諸受亦不可施設思
議、稱量、數量、平等不平等性故。

「善現！身界不
可施設思議、稱量、數量、平等不平等性故，觸
界、身識界及身觸、身觸為緣所生諸受亦不可
施設思議、稱量、數量、平等不平等性故。

「善現！
意界不可施設思議、稱量、數量、平等不平等
性故，法界、意識界及意觸、意觸為緣所生諸
受亦不可施設思議、稱量、數量、平等不平等
性故。

「善現！地界不可施設思議、稱量、數量、平
等不平等性故，水、火、風、空、識界亦不可施設
思議、稱量、數量、平等不平等性故。

「善現！無明
不可施設思議、稱量、數量、平等不平等性故，
行、識、名色、六處、觸、受、愛、取、有、生、老死愁歎苦憂
惱亦不可施設思議、稱量、數量、平等不平等
性故。

「善現！布施波羅蜜多不可施設思議、稱
量、數量、平等不平等性故，淨戒、安忍、精進、
靜慮、般若波羅蜜多亦不可施設思議、稱量、數
量、平等不平等性故。

「善現！內空不可施設思
議、稱量、數量、平等不平等性故，外空、內外空、
空空、大空、勝義空、有為空、無為空、畢竟空、無際
空、散空、無變異空、本性空、自相空、共相空、一切
法空、不可得空、無性空、自性空、無性自性空亦
不可施設思議、稱量、數量、平等不平等性故。

「善現！真如不可施設思議、稱量、數量、平等不

平等性故，法界、法性、不虛妄性、不變異性、平
等性、離生性、法定、法住、實際、虛空界、不思議界
亦不可施設思議、稱量、數量、平等不平等性
故。

「善現！苦聖諦不可施設思議、稱量、數量、平
等不平等性故，集、滅、道聖諦亦不可施設思
議、稱量、數量、平等不平等性故。

「善現！四靜慮
不可施設思議、稱量、數量、平等不平等性故，
四無量、四無色定亦不可施設思議、稱量、數
量、平等不平等性故。

「善現！八解脫不可施設
思議、稱量、數量、平等不平等性故，八勝處、九
次第定、十遍處亦不可施設思議、稱量、數量、
平等不平等性故。

「善現！四念住不可施設思
議、稱量、數量、平等不平等性故，四正斷、四神
足、五根、五力、七等覺支、八聖道支亦不可施設
思議、稱量、數量、平等不平等性故。

「善現！空解
脫門不可施設思議、稱量、數量、平等不平等
性故，無相、無願解脫門亦不可施設思議、稱
量、數量、平等不平等性故。

「善現！菩薩十地不
可施設思議、稱量、數量、平等不平等性故。

「善
現！五眼不可施設思議、稱量、數量、平等不平
等性故，六神通亦不可施設思議、稱量、數量、
平等不平等性故。

「善現！佛十力不可施設思
議、稱量、數量、平等不平等性故，四無所畏、四
無礙解、大慈、大悲、大喜、大捨、十八佛不共法亦
不可施設思議、稱量、數量、平等不平等性故。

「善現！無忘失法不可施設思議、稱量、數量、平
等不平等性故，恒住捨性亦不可施設思議、
稱量、數量、平等不平等性故。

「善現！一切智不
可施設思議、稱量、數量、平等不平等性故，道

相智、一切相智亦不可施設思議、稱量、數量、
平等不平等性故。

「善現！一切陀羅尼門不可
施設思議、稱量、數量、平等不平等性故，一切
三摩地門亦不可施設思議、稱量、數量、平等
不平等性故。

「善現！預流果不可施設思議、稱
量、數量、平等不平等性故，一來、不還、阿羅漢
果亦不可施設思議、稱量、數量、平等不平等
性故。

「善現！獨覺菩提不可施設思議、稱量、數
量、平等不平等性故。

「善現！一切菩薩摩訶
薩行不可施設思議、稱量、數量、平等不平等
性故。

「善現！諸佛無上正等菩提不可施設思
議、稱量、數量、平等不平等性故。」

具壽善現白佛言：「世尊！何因緣故，色不可施
設思議、稱量、數量、平等不平等性？受、想、行、識
亦不可施設思議、稱量、數量、平等不平等性？

「世尊！何因緣故，眼處不可施設思議、稱量、數
量、平等不平等性？耳、鼻、舌、身、意處亦不可施
設思議、稱量、數量、平等不平等性？

「世尊！何因
緣故，色處不可施設思議、稱量、數量、平等不
平等性？聲、香、味、觸、法處亦不可施設思議、稱
量、數量、平等不平等性？

「世尊！何因緣故，眼界
不可施設思議、稱量、數量、平等不平等性？色
界、眼識界及眼觸、眼觸為緣所生諸受亦不可
施設思議、稱量、數量、平等不平等性？

「世尊！何
因緣故，耳界不可施設思議、稱量、數量、平等
不平等性？聲界、耳識界及耳觸、耳觸為緣所
生諸受亦不可施設思議、稱量、數量、平等不
平等性？

「世尊！何因緣故，鼻界不可施設思議、
稱量、數量、平等不平等性？香界、鼻識界及鼻

觸、鼻觸為緣所生諸受亦不可施設思議、稱量、
數量、平等不平等性？

「世尊！何因緣故，舌界不
可施設思議、稱量、數量、平等不平等性？味界、
舌識界及舌觸、舌觸為緣所生諸受亦不可施
設思議、稱量、數量、平等不平等性？

「世尊！何因
緣故，身界不可施設思議、稱量、數量、平等不
平等性？觸界、身識界及身觸、身觸為緣所生
諸受亦不可施設思議、稱量、數量、平等不平
等性？

「世尊！何因緣故，意界不可施設思議、
稱量、數量、平等不平等性？法界、意識界及意
觸、意觸為緣所生諸受亦不可施設思議、稱量、
數量、平等不平等性？

「世尊！何因緣故，地界不
可施設思議、稱量、數量、平等不平等性？水、火、
風、空、識界亦不可施設思議、稱量、數量、平等
不平等性？

「世尊！何因緣故，無明不可施設思
議、稱量、數量、平等不平等性？行、識、名色、六處、
觸、受、愛、取、有、生、老死愁歎苦憂惱亦不可施設
思議、稱量、數量、平等不平等性？

「世尊！何因緣
故，布施波羅蜜多不可施設思議、稱量、數量、
平等不平等性？淨戒、安忍、精進、靜慮、般若波
羅蜜多亦不可施設思議、稱量、數量、平等不
平等性？

「世尊！何因緣故，內空不可施設思
議、稱量、數量、平等不平等性？外空、內外空、空
空、大空、勝義空、有為空、無為空、畢竟空、無際空、
散空、無變異空、本性空、自相空、共相空、一切法
空、不可得空、無性空、自性空、無性自性空亦不
可施設思議、稱量、數量、平等不平等性？

「世尊！
何因緣故，真如不可施設思議、稱量、數量、平
等不平等性？法界、法性、不虛妄性、不變異性、

平等性、離生性、法定、法住、實際、虛空界、不思議
界亦不可施設思議、稱量、數量、平等不平等
性？

「世尊！何因緣故，苦聖諦不可施設思議、稱
量、數量、平等不平等性？集、滅、道聖諦亦不可
施設思議、稱量、數量、平等不平等性？

「世尊！何
因緣故，四靜慮不可施設思議、稱量、數量、平
等不平等性？四無量、四無色定亦不可施設
思議、稱量、數量、平等不平等性？

「世尊！何因緣
故，八解脫不可施設思議、稱量、數量、平等不
平等性？八勝處、九次第定、十遍處亦不可施
設思議、稱量、數量、平等不平等性？

「世尊！何因
緣故，四念住不可施設思議、稱量、數量、平等
不平等性？四正斷、四神足、五根、五力、七等覺
支、八聖道支亦不可施設思議、稱量、數量、平
等不平等性？

「世尊！何因緣故，空解脫門不
可施設思議、稱量、數量、平等不平等性？無相、
無願解脫門亦不可施設思議、稱量、數量、平
等不平等性？

「世尊！何因緣故，菩薩十地不
可施設思議、稱量、數量、平等不平等性？

「世尊！
何因緣故，五眼不可施設思議、稱量、數量、平
等不平等性？六神通亦不可施設思議、稱量、
數量、平等不平等性？

「世尊！何因緣故，佛十力
不可施設思議、稱量、數量、平等不平等性？四
無所畏、四無礙解、大慈、大悲、大喜、大捨、十八佛
不共法亦不可施設思議、稱量、數量、平等不
平等性？

「世尊！何因緣故，無忘失法不可施設
思議、稱量、數量、平等不平等性？恒住捨性亦
不可施設思議、稱量、數量、平等不平等性？

「世
尊！何因緣故，一切智不可施設思議、稱量、數

量、平等不平等性？道相智、一切相智亦不可
施設思議、稱量、數量、平等不平等性？

「世尊！何
因緣故，一切陀羅尼門不可施設思議、稱量、
數量、平等不平等性？一切三摩地門亦不可
施設思議、稱量、數量、平等不平等性？

「世尊！何
因緣故，預流果不可施設思議、稱量、數量、平
等不平等性？一來、不還、阿羅漢果亦不可施
設思議、稱量、數量、平等不平等性？

「世尊！何因
緣故，獨覺菩提不可施設思議、稱量、數量、平
等不平等性？

「世尊！何因緣故，一切菩薩摩訶
薩行不可施設思議、稱量、數量、平等不平等
性？

「世尊！何因緣故，諸佛無上正等菩提不可
施設思議、稱量、數量、平等不平等性？」

佛言：「善
現！色自性不可思議、不可稱量、無數量、無等
等、無自性故，色不可施設思議、稱量、數量、平
等不平等性；受、想、行、識自性亦不可思議、不
可稱量、無數量、無等等、無自性故，受、想、行、識
亦不可施設思議、稱量、數量、平等不平等性。

「善現！眼處自性不可思議、不可稱量、無數量、
無等等、無自性故，眼處不可施設思議、稱量、
數量、平等不平等性；耳、鼻、舌、身、意處自性亦
不可思議、不可稱量、無數量、無等等、無自性
故，耳、鼻、舌、身、意處亦不可施設思議、稱量、數
量、平等不平等性。

「善現！色處自性不可思
議、不可稱量、無數量、無等等、無自性故，色處
不可施設思議、稱量、數量、平等不平等性；聲、
香、味、觸、法處自性亦不可思議、不可稱量、無
數量、無等等、無自性故，聲、香、味、觸、法處亦不
可施設思議、稱量、數量、平等不平等性。

「善現！

眼界自性不可思議、不可稱量、無數量、無等
等、無自性故，眼界不可施設思議、稱量、數量、
平等不平等性；色界、眼識界及眼觸、眼觸為
緣所生諸受自性亦不可思議、不可稱量、無
數量、無等等、無自性故，色界乃至眼觸為緣
所生諸受亦不可施設思議、稱量、數量、平等
不平等性。

「善現！耳界自性不可思議、不可稱
量、無數量、無等等、無自性故，耳界不可施設
思議、稱量、數量、平等不平等性；聲界、耳識界
及耳觸、耳觸為緣所生諸受自性亦不可思議、
不可稱量、無數量、無等等、無自性故，聲界乃
至耳觸為緣所生諸受亦不可施設思議、稱量、
數量、平等不平等性。

「善現！鼻界自性不可思
議、不可稱量、無數量、無等等、無自性故，鼻界
不可施設思議、稱量、數量、平等不平等性；香
界、鼻識界及鼻觸、鼻觸為緣所生諸受自性亦
不可思議、不可稱量、無數量、無等等、無自性
故，香界乃至鼻觸為緣所生諸受亦不可施設
思議、稱量、數量、平等不平等性。

「善現！舌界自
性不可思議、不可稱量、無數量、無等等、無自
性故，舌界不可施設思議、稱量、數量、平等不
平等性；味界、舌識界及舌觸、舌觸為緣所生
諸受自性亦不可思議、不可稱量、無數量、無
等等、無自性故，味界乃至舌觸為緣所生諸
受亦不可施設思議、稱量、數量、平等不平等
性。

「善現！身界自性不可思議、不可稱量、無數
量、無等等、無自性故，身界不可施設思議、稱
量、數量、平等不平等性；觸界、身識界及身觸、
身觸為緣所生諸受自性亦不可思議、不可稱

量、無數量、無等等、無自性故，觸界乃至身觸
為緣所生諸受亦不可施設思議、稱量、數量、
平等不平等性。

「善現！意界自性不可思議、不
可稱量、無數量、無等等、無自性故，意界不可
施設思議、稱量、數量、平等不平等性；法界、意
識界及意觸、意觸為緣所生諸受自性亦不可
思議、不可稱量、無數量、無等等、無自性故，法
界乃至意觸為緣所生諸受亦不可施設思議、
稱量、數量、平等不平等性。

「善現！地界自性不
可思議、不可稱量、無數量、無等等、無自性故，
地界不可施設思議、稱量、數量、平等不平等
性；水、火、風、空、識界自性亦不可思議、不可稱
量、無數量、無等等、無自性故，水、火、風、空、識界
亦不可施設思議、稱量、數量、平等不平等性。

「善現！無明自性不可思議、不可稱量、無數量、
無等等、無自性故，無明不可施設思議、稱量、
數量、平等不平等性；行、識、名色、六處、觸、受、愛、
取、有、生、老死愁歎苦憂惱自性亦不可思議、不
可稱量、無數量、無等等、無自性故，行乃至老
死愁歎苦憂惱亦不可施設思議、稱量、數量、
平等不平等性。

「善現！布施波羅蜜多自性不可思議、不可稱
量、無數量、無等等、無自性故，布施波羅蜜多
不可施設思議、稱量、數量、平等不平等性；淨
戒、安忍、精進、靜慮、般若波羅蜜多自性亦不可
思議、不可稱量、無數量、無等等、無自性故，淨
戒乃至般若波羅蜜多亦不可施設思議、稱量、
數量、平等不平等性。

「善現！內空自性不可思
議、不可稱量、無數量、無等等、無自性故，內空

不可施設思議、稱量、數量、平等不平等性；外
空、內外空、空空、大空、勝義空、有為空、無為空、畢
竟空、無際空、散空、無變異空、本性空、自相空、共
相空、一切法空、不可得空、無性空、自性空、無性
自性空自性亦不可思議、不可稱量、無數量、
無等等、無自性故，外空乃至無性自性空亦
不可施設思議、稱量、數量、平等不平等性。

「善
現！真如自性不可思議、不可稱量、無數量、無
等等、無自性故，真如不可施設思議、稱量、數
量、平等不平等性；法界、法性、不虛妄性、不變
異性、平等性、離生性、法定、法住、實際、虛空界、不
思議界自性亦不可思議、不可稱量、無數量、
無等等、無自性故，法界乃至不思議界亦不
可施設思議、稱量、數量、平等不平等性。

「善現！
苦聖諦自性不可思議、不可稱量、無數量、無
等等、無自性故，苦聖諦不可施設思議、稱量、
數量、平等不平等性；集、滅、道聖諦自性亦不
可思議、不可稱量、無數量、無等等、無自性故，
集、滅、道聖諦亦不可施設思議、稱量、數量、平
等不平等性。

「善現！四靜慮自性不可思議、不
可稱量、無數量、無等等、無自性故，四靜慮不
可施設思議、稱量、數量、平等不平等性；四無
量、四無色定自性亦不可思議、不可稱量、無
數量、無等等、無自性故，四無量、四無色定亦
不可施設思議、稱量、數量、平等不平等性。

「善
現！八解脫自性不可思議、不可稱量、無數量、
無等等、無自性故，八解脫不可施設思議、稱
量、數量、平等不平等性；八勝處、九次第定、十
遍處自性亦不可思議、不可稱量、無數量、無

等等、無自性故，八勝處、九次第定、十遍處亦
不可施設思議、稱量、數量、平等不平等性。

「善
現！四念住自性不可思議、不可稱量、無數量、
無等等、無自性故，四念住不可施設思議、稱
量、數量、平等不平等性；四正斷、四神足、五根、
五力、七等覺支、八聖道支自性亦不可思議、不
可稱量、無數量、無等等、無自性故，四正斷乃
至八聖道支亦不可施設思議、稱量、數量、平
等不平等性。

「善現！空解脫門自性不可思議、
不可稱量、無數量、無等等、無自性故，空解脫
門不可施設思議、稱量、數量、平等不平等性；
無相、無願解脫門自性亦不可思議、不可稱量、
無數量、無等等、無自性故，無相、無願解脫門
亦不可施設思議、稱量、數量、平等不平等性。

「善現！菩薩十地自性不可思議、不可稱量、無
數量、無等等、無自性故，菩薩十地亦不可施
設思議、稱量、數量、平等不平等性。

「善現！五眼
自性不可思議、不可稱量、無數量、無等等、無
自性故，五眼不可施設思議、稱量、數量、平等
不平等性；六神通自性亦不可思議、不可稱
量、無數量、無等等、無自性故，六神通亦不可
施設思議、稱量、數量、平等不平等性。

「善現！佛
十力自性不可思議、不可稱量、無數量、無等
等、無自性故，佛十力不可施設思議、稱量、數
量、平等不平等性；四無所畏、四無礙解、大慈、
大悲、大喜、大捨、十八佛不共法自性亦不可思
議、不可稱量、無數量、無等等、無自性故，四無
所畏乃至十八佛不共法亦不可施設思議、稱
量、數量、平等不平等性。

「善現！無忘失法自性

不可思議、不可稱量、無數量、無等等、無自性
故，無忘失法不可施設思議、稱量、數量、平等
不平等性；恒住捨性自性亦不可思議、不可
稱量、無數量、無等等、無自性故，恒住捨性亦
不可施設思議、稱量、數量、平等不平等性。

「善
現！一切智自性不可思議、不可稱量、無數量、
無等等、無自性故，一切智不可施設思議、稱
量、數量、平等不平等性；道相智、一切相智自
性亦不可思議、不可稱量、無數量、無等等、無
自性故，道相智、一切相智亦不可施設思議、
稱量、數量、平等不平等性。

「善現！一切陀羅尼
門自性不可思議、不可稱量、無數量、無等等、
無自性故，一切陀羅尼門不可施設思議、稱
量、數量、平等不平等性；一切三摩地門自性
亦不可思議、不可稱量、無數量、無等等、無自
性故，一切三摩地門亦不可施設思議、稱量、
數量、平等不平等性。

「善現！預流果自性不可
思議、不可稱量、無數量、無等等、無自性故，預
流果不可施設思議、稱量、數量、平等不平等
性；一來、不還、阿羅漢果自性亦不可思議、不
可稱量、無數量、無等等、無自性故，一來、不還、
阿羅漢果亦不可施設思議、稱量、數量、平等
不平等性。

「善現！獨覺菩提自性不可思議、不
可稱量、無數量、無等等、無自性故，獨覺菩提
不可施設思議、稱量、數量、平等不平等性。

「善
現！一切菩薩摩訶薩行自性不可思議、不可
稱量、無數量、無等等、無自性故，一切菩薩摩
訶薩行不可施設思議、稱量、數量、平等不平
等性。

「善現！諸佛無上正等菩提自性不可思

議、不可稱量、無數量、無等等、無自性故，諸佛
無上正等菩提不可施設思議、稱量、數量、平
等不平等性。
《大般若波羅蜜多經》卷第三百九

