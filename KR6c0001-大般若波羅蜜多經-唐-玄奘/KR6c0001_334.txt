












《大般若波羅蜜多經》卷第三百三
十四

三藏法師玄奘奉　詔譯
初分善學品第五十三之四

爾時，具壽善現復白佛言：「世尊！諸菩薩摩訶
薩若如是行，則不行色，亦不行受、想、行、識。

「世尊！諸菩薩摩訶薩若如是行，則不行眼處，
亦不行耳、鼻、舌、身、意處。

「世尊！諸菩薩摩訶薩
若如是行，則不行色處，亦不行聲、香、味、觸、法

處。

「世尊！諸菩薩摩訶薩若如是行，則不行
眼界，亦不行耳、鼻、舌、身、意界。

「世尊！諸菩薩摩
訶薩若如是行，則不行色界，亦不行聲、香、味、
觸、法界。

「世尊！諸菩薩摩訶薩若如是行，則
不行眼識界，亦不行耳、鼻、舌、身、意識界。

「世尊！
諸菩薩摩訶薩若如是行，則不行眼觸，亦不
行耳、鼻、舌、身、意觸。

「世尊！諸菩薩摩訶薩若如
是行，則不行眼觸為緣所生諸受，亦不行耳、
鼻、舌、身、意觸為緣所生諸受。

「世尊！諸菩薩摩
訶薩若如是行，則不行地界，亦不行水、火、風、
空、識界。

「世尊！諸菩薩摩訶薩若如是行，則不
行無明，亦不行行、識、名色、六處、觸、受、愛、取、有、
生、老死。

「世尊！諸菩薩摩訶薩若如是行，則不
行布施波羅蜜多，亦不行淨戒、安忍、精進、靜
慮、般若波羅蜜多。

「世尊！諸菩薩摩訶薩若如
是行，則不行內空，亦不行外空、內外空、空空、
大空、勝義空、有為空、無為空、畢竟空、無際空、散
空、無變異空、本性空、自相空、共相空、一切法空、
不可得空、無性空、自性空、無性自性空。

「世尊！
諸菩薩摩訶薩若如是行，則不行真如，亦不
行法界、法性、不虛妄性、不變異性、平等性、離生
性、法定、法住、實際、虛空界、不思議界。

「世尊！諸
菩薩摩訶薩若如是行，則不行四念住，亦不
行四正斷、四神足、五根、五力、七等覺支、八聖道
支。

「世尊！諸菩薩摩訶薩若如是行，則不行苦
聖諦，亦不行集、滅、道聖諦。

「世尊！諸菩薩摩訶
薩若如是行，則不行四靜慮，亦不行四無量、
四無色定。

「世尊！諸菩薩摩訶薩若如是行，則
不行八解脫，亦不行八勝處、九次第定、十遍

處。

「世尊！諸菩薩摩訶薩若如是行，則不行空
解脫門，亦不行無相、無願解脫門。

「世尊！諸菩
薩摩訶薩若如是行，則不行五眼，亦不行六
神通。

「世尊！諸菩薩摩訶薩若如是行，則不
行陀羅尼門，亦不行三摩地門。

「世尊！諸菩
薩摩訶薩若如是行，則不行佛十力，亦不行
四無所畏、四無礙解、大慈、大悲、大喜、大捨、十八
佛不共法。

「世尊！諸菩薩摩訶薩若如是行，則
不行無忘失法，亦不行恒住捨性。

「世尊！諸菩
薩摩訶薩若如是行，則不行預流果，亦不行
一來、不還、阿羅漢果。

「世尊！諸菩薩摩訶薩若
如是行，則不行獨覺菩提。

「世尊！諸菩薩摩訶
薩若如是行，則不行一切智，亦不行道相智、
一切相智。

「何以故？世尊！如是諸法，能行、所
行、行時、行處及由此而行，皆不可得故。

「世
尊！若菩薩摩訶薩能如是行，不為一切世間
天、人、阿素洛等之所降伏，能伏一切世間天、
人、阿素洛等。

「世尊！若菩薩摩訶薩能如是行，
不為一切聲聞、獨覺之所降伏，能伏一切聲
聞、獨覺。何以故？世尊！是菩薩摩訶薩已得安
住無能伏處，謂菩薩離生位。世尊！是菩薩摩
訶薩恒住一切智智作意不可屈伏。

「世尊！是
菩薩摩訶薩如是行時，則為鄰近一切智智，
疾證無上正等菩提。」

佛言：「善現！如是！如是！如
汝所說。

「復次，善現！於意云何？假使於此南贍部洲諸
有情類皆得人身，得人身已皆證無上正等
菩提，有善男子、善女人等，盡其形壽以諸世
間上妙供具，供養恭敬、尊重讚歎此諸如來、

應、正等覺，復持如是供養善根，與諸有情平
等共有迴向無上正等菩提。是善男子、善女
人等由此因緣得福多不？」

善現答言：「甚多！世
尊！甚多！善逝！」

佛言：「善現！若善男子、善女人等，
於大眾中宣說如是甚深般若波羅蜜多，施
設建立分別開示令其易了，及住如是甚深
般若波羅蜜多相應作意，此善男子、善女人
等由是因緣所獲功德，甚多於彼無量無邊
不可稱計。

「復次，善現！於意云何？假使於此南贍部洲、東
勝身洲諸有情類皆得人身，得人身已皆證
無上正等菩提，有善男子、善女人等，盡其形
壽以諸世間上妙供具，供養恭敬、尊重讚歎
此諸如來、應、正等覺，復持如是供養善根，與
諸有情平等共有迴向無上正等菩提。是善
男子、善女人等由此因緣得福多不？」

善現答
言：「甚多！世尊！甚多！善逝！」

佛言：「善現！若善男
子、善女人等，於大眾中宣說如是甚深般若
波羅蜜多，施設建立分別開示令其易了，及
住如是甚深般若波羅蜜多相應作意，此善
男子、善女人等由是因緣所獲功德，甚多於
彼無量無邊不可稱計。

「復次，善現！於意云何？假使於此南贍部洲、東
勝身洲、西牛貨洲諸有情類皆得人身，得人
身已皆證無上正等菩提，有善男子、善女人
等，盡其形壽以諸世間上妙供具，供養恭敬、
尊重讚歎此諸如來、應、正等覺，復持如是供
養善根，與諸有情平等共有迴向無上正等
菩提。是善男子、善女人等由此因緣得福多

不？」

善現答言：「甚多！世尊！甚多！善逝！」

佛言：「善
現！若善男子、善女人等，於大眾中宣說如是
甚深般若波羅蜜多，施設建立分別開示令
其易了，及住如是甚深般若波羅蜜多相應
作意，此善男子、善女人等由是因緣所獲功
德，甚多於彼無量無邊不可稱計。

「復次，善現！於意云何？假使於此四大洲界諸
有情類皆得人身，得人身已皆證無上正等
菩提，有善男子、善女人等，盡其形壽以諸世
間上妙供具，供養恭敬、尊重讚歎此諸如來、
應、正等覺，復持如是供養善根，與諸有情平
等共有迴向無上正等菩提。是善男子、善女
人等由此因緣得福多不？」

善現答言：「甚多！世
尊！甚多！善逝！」

佛言：「善現！若善男子、善女人等，
於大眾中宣說如是甚深般若波羅蜜多，施
設建立分別開示令其易了，及住如是甚深
般若波羅蜜多相應作意，此善男子、善女人
等由是因緣所獲功德，甚多於彼無量無邊
不可稱計。

「復次，善現！於意云何？假使於此小千世界諸
有情類皆得人身，得人身已皆證無上正等
菩提，有善男子、善女人等，盡其形壽以諸世
間上妙供具，供養恭敬、尊重讚歎此諸如來、
應、正等覺，復持如是供養善根，與諸有情平
等共有迴向無上正等菩提。是善男子、善女
人等由此因緣得福多不？」

善現答言：「甚多！世
尊！甚多！善逝！」

佛言：「善現！若善男子、善女人等，
於大眾中宣說如是甚深般若波羅蜜多，施
設建立分別開示令其易了，及住如是甚深

般若波羅蜜多相應作意，此善男子、善女人
等由是因緣所獲功德，甚多於彼無量無邊
不可稱計。

「復次，善現！於意云何？假使於此中千世界諸
有情類皆得人身，得人身已皆證無上正等
菩提，有善男子、善女人等，盡其形壽以諸世
間上妙供具，供養恭敬、尊重讚歎此諸如來、
應、正等覺，復持如是供養善根，與諸有情平
等共有迴向無上正等菩提。是善男子、善女
人等由此因緣得福多不？」

善現答言：「甚多！世
尊！甚多！善逝！」

佛言：「善現！若善男子、善女人等，
於大眾中宣說如是甚深般若波羅蜜多，施
設建立分別開示令其易了，及住如是甚深
般若波羅蜜多相應作意，此善男子、善女人
等由此因緣所獲功德，甚多於彼無量無邊
不可稱計。

「復次，善現！於意云何？假使三千大千世界諸
有情類皆得人身，得人身已皆證無上正等
菩提，有善男子、善女人等，盡其形壽以諸世
間上妙供具，供養恭敬、尊重讚歎此諸如來、
應、正等覺，復持如是供養善根，與諸有情平
等共有迴向無上正等菩提。是善男子、善女
人等由此因緣得福多不？」

善現答言：「甚多！世
尊！甚多！善逝！」

佛言：「善現！若善男子、善女人
等，於大眾中宣說如是甚深般若波羅蜜多，
施設建立分別開示令其易了，及住如是甚
深般若波羅蜜多相應作意，此善男子、善女
人等由是因緣所獲功德，甚多於彼無量無
邊不可稱計。


「復次，善現！於意云何？假使於此南贍部洲諸
有情類，非前非後皆得人身，有善男子、善女
人等，方便教導皆令安住十善業道，復持如
是教導善根，與諸有情平等共有迴向無上
正等菩提。是善男子、善女人等由此因緣得
福多不？」

善現答言：「甚多！世尊！甚多！善逝！」

佛
言：「善現！若善男子、善女人等，於大眾中宣說
如是甚深般若波羅蜜多，施設建立分別開
示令其易了，及正安住一切智智相應作意，
此善男子、善女人等由是因緣所獲功德，甚
多於彼無量無邊不可稱計。

「復次，善現！於意云何？假使於此南贍部洲、東
勝身洲諸有情類，非前非後皆得人身，有善
男子、善女人等，方便教導皆令安住十善業
道，復持如是教導善根，與諸有情平等共有
迴向無上正等菩提。是善男子、善女人等由
此因緣得福多不？」

善現答言：「甚多！世尊！甚多！
善逝！」

佛言：「善現！若善男子、善女人等，於大眾
中宣說如是甚深般若波羅蜜多，施設建立
分別開示令其易了，及正安住一切智智相
應作意，此善男子、善女人等由是因緣所獲
功德，甚多於彼無量無邊不可稱計。

「復次，善現！於意云何？假使於此南贍部洲、東
勝身洲、西牛貨洲諸有情類，非前非後皆得
人身，有善男子、善女人等，方便教導皆令安
住十善業道，復持如是教導善根，與諸有情
平等共有迴向無上正等菩提。是善男子、善
女人等由此因緣得福多不？」

善現答言：「甚多！
世尊！甚多！善逝！」

佛言：「善現！若善男子、善女人

等，於大眾中宣說如是甚深般若波羅蜜多，
施設建立分別開示令其易了，及正安住一
切智智相應作意，此善男子、善女人等由是
因緣所獲功德，甚多於彼無量無邊不可稱
計。

「復次，善現！於意云何？假使於此四大洲界諸
有情類，非前非後皆得人身，有善男子、善女
人等，方便教導皆令安住十善業道，復持如
是教導善根，與諸有情平等共有迴向無上
正等菩提。是善男子、善女人等由此因緣得
福多不？」

善現答言：「甚多！世尊！甚多！善逝！」

佛言：
「善現！若善男子、善女人等，於大眾中宣說如
是甚深般若波羅蜜多，施設建立分別開示
令其易了，及正安住一切智智相應作意，此
善男子、善女人等由是因緣所獲功德，甚多
於彼無量無邊不可稱計。

「復次，善現！於意云何？假使於此小千世界諸
有情類，非前非後皆得人身，有善男子、善女
人等，方便教導皆令安住十善業道，復持如
是教導善根，與諸有情平等共有迴向無上
正等菩提。是善男子、善女人等由此因緣得
福多不？」

善現答言：「甚多！世尊！甚多！善逝！」

佛言：
「善現！若善男子、善女人等，於大眾中宣說如
是甚深般若波羅蜜多，施設建立分別開示
令其易了，及正安住一切智智相應作意，此
善男子、善女人等由是因緣所獲功德，甚多
於彼無量無邊不可稱計。

「復次，善現！於意云何？假使於此中千世界諸
有情類，非前非後皆得人身，有善男子、善女

人等，方便教導皆令安住十善業道，復持如
是教導善根，與諸有情平等共有迴向無上
正等菩提。是善男子、善女人等由此因緣
得福多不？」

善現答言：「甚多！世尊！甚多！善逝！」

佛
言：「善現！若善男子、善女人等，於大眾中宣說
如是甚深般若波羅蜜多，施設建立分別開
示令其易了，及正安住一切智智相應作意，
此善男子、善女人等由是因緣所獲功德，甚
多於彼無量無邊不可稱計。

「復次，善現！於意云何？假使於此三千大千世
界諸有情類，非前非後皆得人身，有善男子、
善女人等，方便教導皆令安住十善業道，復
持如是教導善根，與諸有情平等共有迴向
無上正等菩提。是善男子、善女人等由此因
緣得福多不？」

善現答言：「甚多！世尊！甚多！善逝！」

佛言：「善現！若善男子、善女人等，於大眾中宣
說如是甚深般若波羅蜜多，施設建立分別
開示令其易了，及正安住一切智智相應作
意，此善男子、善女人等由是因緣所獲功德，
甚多於彼無量無邊不可稱計。

「復次，善現！於意云何？假使於此南贍部洲諸
有情類，非前非後皆得人身，有善男子、善女
人等，方便教導皆令安住四靜慮、四無量、四無
色定、五神通，復持如是教導善根，與諸有情
平等共有迴向無上正等菩提。是善男子、善女
人等由此因緣得福多不？」

善現答言：「甚多！世
尊！甚多！善逝！」

佛言：「善現！若善男子、善女人等，
於大眾中宣說如是甚深般若波羅蜜多，施設
建立分別開示令其易了，及正安住一切智

智相應作意，此善男子、善女人等由是因緣
所獲功德，甚多於彼無量無邊不可稱計。

「復次，善現！於意云何？假使於此南贍部洲、東
勝身洲諸有情類，非前非後皆得人身，有善
男子、善女人等，方便教導皆令安住四靜慮、
四無量、四無色定、五神通，復持如是教導善
根，與諸有情平等共有迴向無上正等菩提。
是善男子、善女人等由此因緣得福多不？」

善
現答言：「甚多！世尊！甚多！善逝！」

佛言：「善現！若善
男子、善女人等，於大眾中宣說如是甚深般若
波羅蜜多，施設建立分別開示令其易了，及
正安住一切智智相應作意，此善男子、善女
人等由是因緣所獲功德，甚多於彼無量無
邊不可稱計。

「復次，善現！於意云何？假使於此南贍部洲、東
勝身洲、西牛貨洲諸有情類，非前非後皆得
人身，有善男子、善女人等，方便教導皆令安
住四靜慮、四無量、四無色定、五神通，復持如
是教導善根，與諸有情平等共有迴向無上
正等菩提。是善男子、善女人等由此因緣得
福多不？」

善現答言：「甚多！世尊！甚多！善逝！」

佛
言：「善現！若善男子、善女人等，於大眾中宣說
如是甚深般若波羅蜜多，施設建立分別開
示令其易了，及正安住一切智智相應作意，
此善男子、善女人等由是因緣所獲功德，甚
多於彼無量無邊不可稱計。

「復次，善現！於意云何？假使於此四大洲界諸
有情類，非前非後皆得人身，有善男子、善女
人等，方便教導皆令安住四靜慮、四無量、四

無色定、五神通，復持如是教導善根，與諸有
情平等共有迴向無上正等菩提。是善男子、
善女人等由此因緣得福多不？」

善現答言：「甚
多！世尊！甚多！善逝！」

佛言：「善現！若善男子、善女
人等，於大眾中宣說如是甚深般若波羅蜜
多，施設建立分別開示令其易了，及正安
住一切智智相應作意，此善男子、善女人等
由是因緣所獲功德，甚多於彼無量無邊不
可稱計。

「復次，善現！於意云何？假使於此小千世界諸
有情類，非前非後皆得人身，有善男子、善女
人等，方便教導皆令安住四靜慮、四無量、四
無色定、五神通，復持如是教導善根，與諸有
情平等共有迴向無上正等菩提。是善男子、
善女人等由此因緣得福多不？」

善現答言：「甚
多！世尊！甚多！善逝！」

佛言：「善現！若善男子、善女
人等，於大眾中宣說如是甚深般若波羅蜜
多，施設建立分別開示令其易了，及正安住
一切智智相應作意，此善男子、善女人等由
是因緣所獲功德，甚多於彼無量無邊不可
稱計。

「復次，善現！於意云何？假使於此中千世界諸
有情類，非前非後皆得人身，有善男子、善女
人等，方便教導皆令安住四靜慮、四無量、四
無色定、五神通，復持如是教導善根，與諸有
情平等共有迴向無上正等菩提。是善男子、
善女人等由此因緣得福多不？」

善現答言：「甚
多！世尊！甚多！善逝！」

佛言：「善現！若善男子、善女
人等，於大眾中宣說如是甚深般若波羅蜜

多，施設建立分別開示令其易了，及正安住
一切智智相應作意，此善男子、善女人等由
是因緣所獲功德，甚多於彼無量無邊不可
稱計。

「復次，善現！於意云何？假使於此三千大千世
界諸有情類，非前非後皆得人身，有善男子、
善女人等，方便教導皆令安住四靜慮、四無
量、四無色定、五神通，復持如是教導善根，與
諸有情平等共有迴向無上正等菩提。是善
男子、善女人等由此因緣得福多不？」

善現答
言：「甚多！世尊！甚多！善逝！」

佛言：「善現！若善男
子、善女人等，於大眾中宣說如是甚深般若
波羅蜜多，施設建立分別開示令其易了，及
正安住一切智智相應作意，此善男子、善女
人等由是因緣所獲功德，甚多於彼無量無
邊不可稱計。

「復次，善現！於意云何？假使於此南贍部洲諸
有情類，非前非後皆得人身，有善男子、善女
人等，方便教導皆令安住四沙門果，復持如
是教導善根，與諸有情平等共有迴向無上
正等菩提。是善男子、善女人等由此因緣得
福多不？」

善現答言：「甚多！世尊！甚多！善逝！」

佛言：
「善現！若善男子、善女人等，於大眾中宣說如
是甚深般若波羅蜜多，施設建立分別開示
令其易了，及正安住一切智智相應作意，此
善男子、善女人等由是因緣所獲功德，甚多
於彼無量無邊不可稱計。

「復次，善現！於意云何？假使於此南贍部洲、東
勝身洲諸有情類，非前非後皆得人身，有善

男子、善女人等，方便教導皆令安住四沙門
果，復持如是教導善根，與諸有情平等共有
迴向無上正等菩提。是善男子、善女人等由
此因緣得福多不？」

善現答言：「甚多！世尊！甚多！
善逝！」

佛言：「善現！若善男子、善女人等，於大眾
中宣說如是甚深般若波羅蜜多，施設建立
分別開示令其易了，及正安住一切智智相
應作意，此善男子、善女人等由是因緣所獲
功德，甚多於彼無量無邊不可稱計。

「復次，善現！於意云何？假使於此南贍部洲、東
勝身洲、西牛貨洲諸有情類，非前非後皆
得人身，有善男子、善女人等，方便教導皆令
安住四沙門果，復持如是教導善根，與諸有
情平等共有迴向無上正等菩提。是善男子、
善女人等由此因緣得福多不？」

善現答言：
「甚多！世尊！甚多！善逝！」

佛言：「善現！若善男子、
善女人等，於大眾中宣說如是甚深般若波
羅蜜多，施設建立分別開示令其易了，及正
安住一切智智相應作意，此善男子、善女人
等由是因緣所獲功德，甚多於彼無量無邊
不可稱計。

「復次，善現！於意云何？假使於此四大洲界諸
有情類，非前非後皆得人身，有善男子、善女
人等，方便教導皆令安住四沙門果，復持如
是教導善根，與諸有情平等共有迴向無上
正等菩提。是善男子、善女人等由此因緣得
福多不？」

善現答言：「甚多！世尊！甚多！善逝！」

佛言：
「善現！若善男子、善女人等，於大眾中宣說如
是甚深般若波羅蜜多，施設建立分別開示

令其易了，及正安住一切智智相應作意，此
善男子、善女人等由是因緣所獲功德，甚多
於彼無量無邊不可稱計。

「復次，善現！於意云何？假使於此小千世界諸
有情類，非前非後皆得人身，有善男子、善女
人等，方便教導皆令安住四沙門果，復持如
是教導善根，與諸有情平等共有迴向無上
正等菩提。是善男子、善女人等由此因緣得
福多不？」

善現答言：「甚多！世尊！甚多！善逝！」

佛言：
「善現！若善男子、善女人等，於大眾中宣說如
是甚深般若波羅蜜多，施設建立分別開示
令其易了，及正安住一切智智相應作意，此
善男子、善女人等由是因緣所獲功德，甚多
於彼無量無邊不可稱計。

「復次，善現！於意云何？假使於此中千世界諸
有情類，非前非後皆得人身，有善男子、善女
人等，方便教導皆令安住四沙門果，復持如
是教導善根，與諸有情平等共有迴向無上
正等菩提。是善男子、善女人等由此因緣得
福多不？」

善現答言：「甚多！世尊！甚多！善逝！」

佛言：
「善現！若善男子、善女人等，於大眾中宣說如
是甚深般若波羅蜜多，施設建立分別開示
令其易了，及正安住一切智智相應作意，此
善男子、善女人等由是因緣所獲功德，甚多
於彼無量無邊不可稱計。

「復次，善現！於意云何？假使於此三千大千世
界諸有情類，非前非後皆得人身，有善男子、
善女人等，方便教導皆令安住四沙門果，復
持如是教導善根，與諸有情平等共有迴向

無上正等菩提。是善男子、善女人等由此因
緣得福多不？」

善現答言：「甚多！世尊！甚多！善逝！」

佛言：「善現！若善男子、善女人等，於大眾中宣
說如是甚深般若波羅蜜多，施設建立分別
開示令其易了，及正安住一切智智相應作
意，此善男子、善女人等由是因緣所獲功德，
甚多於彼無量無邊不可稱計。

「復次，善現！於意云何？假使於此南贍部洲諸
有情類，非前非後皆得人身，有善男子、善女
人等，方便教導皆令安住獨覺菩提，復持如
是教導善根，與諸有情平等共有迴向無上
正等菩提。是善男子、善女人等由此因緣得
福多不？」

善現答言：「甚多！世尊！甚多！善逝！」

佛言：
「善現！若善男子、善女人等，於大眾中宣說如
是甚深般若波羅蜜多，施設建立分別開示
令其易了，及正安住一切智智相應作意，此
善男子、善女人等由是因緣所獲功德，甚多
於彼無量無邊不可稱計。

「復次，善現！於意云何？假使於此南贍部洲、東
勝身洲諸有情類，非前非後皆得人身，有善
男子、善女人等，方便教導皆令安住獨覺菩
提，復持如是教導善根，與諸有情平等共有
迴向無上正等菩提。是善男子、善女人等由
此因緣得福多不？」

善現答言：「甚多！世尊！甚多！
善逝！」

佛言：「善現！若善男子、善女人等，於大眾
中宣說如是甚深般若波羅蜜多，施設建立
分別開示令其易了，及正安住一切智智相
應作意，此善男子、善女人等由是因緣所獲
功德，甚多於彼無量無邊不可稱計。


「復次，善現！於意云何？假使於此南贍部洲、東
勝身洲、西牛貨洲諸有情類，非前非後皆得
人身，有善男子、善女人等，方便教導皆令安
住獨覺菩提，復持如是教導善根，與諸有情
平等共有迴向無上正等菩提。是善男子、善
女人等由此因緣得福多不？」

善現答言：「甚多！
世尊！甚多！善逝！」

佛言：「善現！若善男子、善女
人等，於大眾中宣說如是甚深般若波羅蜜
多，施設建立分別開示令其易了，及正安
住一切智智相應作意，此善男子、善女人等
由是因緣所獲功德，甚多於彼無量無邊不
可稱計。

「復次，善現！於意云何？假使於此四大洲界諸
有情類，非前非後皆得人身，有善男子、善女
人等，方便教導皆令安住獨覺菩提，復持如
是教導善根，與諸有情平等共有迴向無上
正等菩提。是善男子、善女人等由此因緣得
福多不？」

善現答言：「甚多！世尊！甚多！善逝！」

佛言：
「善現！若善男子、善女人等，於大眾中宣說如
是甚深般若波羅蜜多，施設建立分別開示
令其易了，及正安住一切智智相應作意，此
善男子、善女人等由是因緣所獲功德，甚多
於彼無量無邊不可稱計。

「復次，善現！於意云何？假使於此小千世界諸
有情類，非前非後皆得人身，有善男子、善女
人等，方便教導皆令安住獨覺菩提，復持如
是教導善根，與諸有情平等共有迴向無上
正等菩提。是善男子、善女人等由是因緣得
福多不？」

善現答言：「甚多！世尊！甚多！善逝！」

佛言：

「善現！若善男子、善女人等，於大眾中宣說如
是甚深般若波羅蜜多，施設建立分別開示
令其易了，及正安住一切智智相應作意，此
善男子、善女人等由是因緣所獲功德，甚多
於彼無量無邊不可稱計。

「復次，善現！於意云何？假使於此中千世界諸
有情類，非前非後皆得人身，有善男子、善女
人等，方便教導皆令安住獨覺菩提，復持如
是教導善根，與諸有情平等共有迴向無上
正等菩提。是善男子、善女人等由此因緣得
福多不？」

善現答言：「甚多！世尊！甚多！善逝！」

佛言：
「善現！若善男子、善女人等，於大眾中宣說如
是甚深般若波羅蜜多，施設建立分別開示
令其易了，及正安住一切智智相應作意，此
善男子、善女人等由是因緣所獲功德，甚多
於彼無量無邊不可稱計。

「復次，善現！於意云何？假使於此三千大千世
界諸有情類，非前非後皆得人身，有善男子、
善女人等，方便教導皆令安住獨覺菩提，復
持如是教導善根，與諸有情平等共有迴向
無上正等菩提。是善男子、善女人等由此因
緣得福多不？」

善現答言：「甚多！世尊！甚多！善逝！」

佛言：「善現！若善男子、善女人等，於大眾中宣
說如是甚深般若波羅蜜多，施設建立分別
開示令其易了，及正安住一切智智相應作
意，此善男子、善女人等由是因緣所獲功德，
甚多於彼無量無邊不可稱計。
《大般若波羅蜜多經》卷第三百三十四


