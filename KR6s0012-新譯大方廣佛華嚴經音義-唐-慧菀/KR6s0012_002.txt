











新譯大方廣佛花嚴經音義卷下
京兆靜法寺沙門慧菀述

經卷第四十一

十定品之二

不處於陸
(毛詩傳曰高厚廣平曰陸)。
近之
(近渠靳反就也)。
諸
心樂次第
(樂牙教反謂欲樂也)。
歌羅邏
(此云薄酪謂初入胎
如薄酪也)。
白分義
(分浮問反)。
圓光一尋
(何𠇲纂要云八寸曰咫三
尺曰武五尺曰墨六尺曰步七尺曰承八尺曰尋十尺曰丈丈六曰常小雅曰四尺曰仞倍仞
曰尋倍尋曰常)。
其量七肘
(佛本行集云肘謂二尺也)。
一俱盧舍

(依毗曇中一尺五寸為一肘四肘為一弓三百弓為一里四里為一俱盧合准計一里三百六
十步則一俱盧舍有一千四百四十步也依俱舍論苐十二云分扸諸色至一極微故一極微
為色七極微為一微量積微至七為一金塵七金塵為一水塵量水積七為一兔毛塵積七兔毛
塵為一羊毛塵量積羊毛塵七為一牛毛塵積七牛毛塵為隟遊塵量隟塵七為一蟣七蟣為
一虱七虱為穬麦七麦為一指節二十四指撗布為肘竪四肘為弓竪積五百弓為一俱盧舍
即是從肘至阿練若中間量者也)。

半由旬量
(由旬梵言具云踰繕𨚗此曰和合謂以多俱盧舍和合成故案
佛本行集苐十二云七微塵成一䆫牖塵七䆫塵成一兔毛頭塵七兔毛塵成一羊毛頭塵七
羊毛成一牛毛頭塵七牛毛塵成一蟣七蟣成一虱七虱成一芥子七芥子成一大麦七大麦
成一指節七指節成半尺二尺成一肘四肘成一弓五弓成一杖二十杖名一息八十息名一
俱盧舍八俱盧舍成一由旬准此方尺量二里餘八十步當一俱盧舍計一由旬合有一十七
里餘二百八十步或百一由旬如此方一驛地也)。

經卷第四十一


十定品之三

北俱盧
(具云鬱怛羅句盧此翻為高上也)。
東毗提訶

(毗此云勝提訶田身也又毗云種種提訶與也)。
種種稼穡
(稼音
稼穡音色馬融注論語曰樹五穀曰稼毛詩傳曰種之曰稼𣫍之曰穡案鄭玄
注周礼云稼穡為言其猶嫁穡謂種子相生貪苗實之利也)。
修羅退
衂
(衂女六如育二反玉篇云衂折挫也)。
入藕絲孔
(藕五苟反字冝
從耒)。
𠃵闥婆城
(此云尋香城也謂十寶山間有音樂神名𠃵闥婆忉
利諸天湏音樂時此神身有異相即知天意徃彼娛樂因此以事西域謂諸樂
兒亦曰𠃵闥娑然西域樂兒多為幻伎幻作城郭湏臾如故因即謂龍所現城
郭為𠃵闥婆城也忽有忽無自在傳變也謂辝諸法之性无有之間自在亦復
如是)。
恒伽河
(准經香山頂上有阿耨達池其池四面各
流出一河東面私陁河從金剛師子口流出其沙金剛東流入震旦國便入東
海南面恒伽河從銀象口流出其沙白銀流入東印度便入南海西面信度河
從金牛口流出其沙黃金便入西海北面縛蒭河從琉璃馬口流出其沙是琉
璃流入波斯佛林便入北海其池縱廣五十由旬四面口各一由旬也)。
光
明鑒徹
(鑒照也徹通也言光照內外通現也)。
澒涌奔馳

(澒胡動反涌字正冝作溶故楚辞注云澒溶水大㒵漢書高紀傳集注云澒溶
竦溶也經本作涌者誤也)。
奇香發越
(漢書集注曰發起香氣射
散也謂香氣速疾遍布著人也)。
皆得潤洽
(洽俠夾反廣雅曰洽
瀆也)。
阿那婆達多龍王
(阿无也那婆達多熱𢙉也諸龍
皆受熱沙之苦此龍无故立其名耳)。

經卷第四十三

十定品之三


無替
(邇疋曰替廢也)。

從諸善友而得出生
(友字經本有作支字深為
謬也)。
終不匱止
(匱渠位反廣雅匱少也漢書音義曰匱空乏也)。

摩那斯龍王
(摩那意也斯夜也流出也言此龍王凢興雲雨
皆從慈心出也)。
嶷然高出
(嶷謂崱嶷也字指曰崱嶷山峯㒵也)。

伊𨚗鉢𨚗象王住金脅山
(伊𨚗鉢𨚗此云
香𦰧其象身長九由旬高三由旬常住苐一金山之脅即是㝡初計都未底山也)。

經卷第四十四

十通品

閻魔王
(正云琰魔邏閻此曰遮止謂誡勗罪人之也)。

十忍品

舍支
(正云設施謂月之別名帝釋夫人取為号也)。
無方無
隅
(方謂四方也鄭玄注考工記曰隅角也)。
不捨眾善軛

(軛於革反珠叢曰軛謂轅端撗木也今此謂駕擔眾善勒行不捨如牛駕重長
途力進也)。
徒令
(劉熙曰徒猶獨也)。

經卷第四十五

阿僧祇品

一百洛叉為一俱𦙘
(洛叉此云万也俱𦙘此云億也又按
此方黃帝𥫫法惣有二十三數謂一二三四五六七八九十百千万億兆京垓
𥞑壤溝㵎王載從万巳去有三等數法其下者十十變之中者百百變之上者
倍倍變之今此阿僧祇中上數法故云一百洛叉為一俱𦙘俱𦙘當此億也阿
𢈔多兆也𨚗由他京也餘皆依次准配可知今案此經十百千万十十變之從
万至億百倍變之從億巳去皆以能數量為一數復數至与能數量等變之能

佛本行集苐十二中百百變之也)。
矜羯
(矜居凌反)。
摩婆
(婆之上聲
此後婆字並上聲呼之)。
彌伽
(伽之上聲下毗伽亦同此)。
攞
(郎我反)。

毗佉擔
(擔多甘反)。
瑿攞陁
(瑿於奚反)。
阿麼
(麼莫我反)。

勃
(蒲沒反)。
翳
(煙計反)。
薜
(蒲計反)。
窣
(蘇沒反)。
睥
(普計
反)。
䛧
(莫計反)。
荼
(宅加反)。

壽量品

娑婆
(此云堪忍也謂具足眾𢙣境對堪行忍也)。
釋迦牟尼

(釋迦能也種族望稱也釋音作鑠呼迦字作告俄反呼牟尼此云寂嘿也德行
之号)。
阿彌陁佛
(正云阿弭陁婆耶此云无量壽也)。

諸菩薩住處品

支提山
(支提本是塔庿之名此山似之故因為号然支提此二生
淨信之所具釋如下七十五中)。
毗舍離
(此釋為廣愽謂此城
於中印度諸城之中㝡廣大也或亦翻為廣嚴也)。
度度羅城

(或云摩偷羅亦云摩突羅此云孔雀城或云蜜善皆古事者也)。
俱珍
𨚗城
(或言俱陳𨚗耶言俱陳者是名此云大盆𨚗耶法律也昔
此城未立之時有一五通仙名俱陳而於此地置一大盆畜水若池恒在
盆側修仙法律亦常為人說護淨經及養性法於後學徒皆以師名及法
為其姓氏人眾漸廣即於此處建立城郭故此舉國人今皆姓俱陳𨚗城
亦因之立号耳)。
目真隣陁窟
(目真或曰牟真此云解脫是龍
名也隣陁此云處也謂有龍於此窟中聞法脫龍苦故名解脫處窟也)。

摩蘭陁國
(未翻)。
甘菩遮國
(未翻)。
震旦國
(或曰
支𨚗亦曰真丹此翻為思惟以其國人多所思慮多所計作故以為名即
今此漢國是也)。
𨚗羅延
(此云堅固)。
䟽勒國
(正名佚路數恒

勒古來此方存略呼為䟽勒又訛數音為䟽然此名乃是彼國一山之号
因云其稱又或翻為𢙣性國以其國人性多獷戾故也)。
迦葉彌
羅國
(舊名𦋺賓國此翻阿誰入昔此國未建之時其地有大龍池人
莫敢近其後有一羅漢見其形勝冝人居止乃從龍𠧒容一膝地時龍許
之而羅漢變身漸大其膝漸滿龍池龍以言信便捨而去羅漢即以神力
𠃵竭其水令百姓於中建立屋宅人眾咸云我等不因聖僧阿誰得入此
處故從此語即立其名國即在北印度境𠃵陁羅國次北隣也)。
菴浮
梨摩國
(菴謂菴羅此云无垢即西域果名其果堪以療疾諸國之
中此國㝡多故以名焉其國即在中印度境內也)。
𠃵陁羅
國
(此云持地國謂昔此國多有道果聖賢任住持其境不為他國侵𡧱
也又云𠃵陁是香羅謂陁羅此云遍也言遍此國內多生香氣之花故名
香遍國其國在中印度比北印度南二界中閒也)。
苦婆羅
窟
(苫式占反苫婆是香花樹名其窟側近多生此樹故因名耳也)。

經卷第四十六

佛不思議法品之上

寂漠无言
(玉篇曰无人聲曰寂郭璞注邇疋曰漠謂靜定也)。

逮十力地
(逮唐槩反說文口逮及也字從辶不從廴)。
譏謗

(譏居疑反說文譏誹也)。

經卷第四十七

佛不思議法品之下

人王都邑
(左氏傳曰凢有宗庿先君之主曰都无曰邑也漢書
音義曰都城也廣疋曰都國也司馬法曰大國五百里為都風俗通曰天
子所居之城曰都舊都曰邑也)。
毗舍闍王
(毗舍闍之王即是東

方提頭頼吒此云持國謂護持國土領二部鬼一名毗舍闍此云噉精氣
二名𠃵闥婆此曰尋香也)。
倮
(胡寡力果二反玉篇曰倮祖也字又作躶
裸兩躰)。

一切樂噐不鼓自鳴
(鼓字冝從支支音普木普角二
反經本有從皮者鍾鼓字也)。
舍利
(正云設利羅或云實利此翻為身)。

誠敬
(尓雅曰誠信也)。
靡不驚懾
(懾之葉反鄭注礼記曰懾
怯也畏懼也經本有作攝字者謬也)。

信樂不回
(回音迴說文曰迴轉也今此謂信樂无轉動也)。

經卷第四十八

如來十身相海品

熙怡微笑
(熙許基反怡与脂反方言湘潤之閒謂喜曰熙怡或
曰紛怡說文曰熙恱也怡和也謂容㒵和恱也熙字又作熙也)。
炳然
顯現
(炳彼永反蒼頡篇曰炳著明也謂顯著之明也字又作炳也)。

洞徹
(洞徒弄反玉篇曰洞猶通徹也字又作洞者也)。

其掌安平
(掌謂舌面平而且安)。
玩味不忘
(玩字正冝
作忨杜注左傳曰忨貪也經本作玩字者誤也案孔安注書云戲弄貪忨
即受樂之意也)。
上咢
(俄各反正躰作㖾又或作齶)。

右輔下牙
(左傳宮支奇虞[虢-寸+(百-日+ㄎ)]之表也猶輔車相依脣亡齒寒杜
注曰輔頰也車牙車也又注曰輔類車骨)。

彌盧藏雲
(彌盧此云高以在仏上牙故也)。

紺蒱成就
(紺蒱正云劒蒱此云乃西域果名其色紅赤腹國正
云劒蒱三約撗文而佛頸成就彼相故云也今時俗謂頸圓有終為嬰節
者是也)。


彌布十方
(顏注漢書曰彌滿也)。

左臋
(臋徒論反聲類臋尻也尻音苦勞反也)。

其䏶與膞
(䏶字正冝作脾古文作䠋今䏶未詳所出膞字冝作
腨今經本作膞者謬)。

伊尼延鹿王腨
(伊尼延者鹿名也其毛色多黑腨形𦟛纖
長短得所其鹿王㝡勝故取為喻腨字又作[跳-兆+專])。

舉足將步
(將欲也步行也王逸注楚辞曰步徐行也)。
足
跟
(跟各痕反)。
因陁羅尼羅
(因陁羅此云帝也尼羅此云青也)。

如來隨好光明功德品第三十五

隨好
(呼告反令眾生愛樂故又音呼暠反資嚴大相益殊勝故)。

摩耶夫人
(摩耶此云幻也由此菩薩唯依大[彰-章+原]智幻法門行故
故此名夫人者梵本云苐脾此翻女天案鄭注礼云諸侯之妃曰夫人玉
篇曰呼婦人為夫人者亦所以崇敬之稱也又夫者男子美稱婦因夫以
成人故名夫人也西域呼王妃為苐脾呼男夫為苐婆也)。

懺悔
(懺謂懺摩此云請忍謂請前人忍受我悔罪也)。

經卷第四十九

普賢行品第三十六

樂近凢庸
(廣疋曰凢輕也漢書集注口庸庸微小也言其輕薄
寒微眇小之人耳)。

習童蒙法
(易稱蒙卦者謂童蒙來求我非我求童蒙蒙者𢠽也
韓康注云蒙昧㓜小之象又玉篇曰童㓜迷意也廣雅曰童癡也鄭玄注
周礼蒙[曰/月]也毛詩傳曰蒙覆也言童幼之心愚昧所為惛謬如以物覆蔽之)。

口如啞羊障
(亞於雅反巧能宣說大乘妙義名无亞羊障大

智度論苐三云亞羊僧者謂雖不戒鈍根无惠不別好𢙣不知輕重不
知有罪若有僧事二人共諍不能断決嘿然无言譬如白羊乃至人煞不
能作聲是名啞羊僧也)。
洎于法界
(洎字正冝作暨暨音渠秘
反珠藂曰暨謂及預也杜注左傳曰暨至也經作洎者謬也)。
充洽

(洽侯夾反小雅曰充俻也玉篇曰洽濡洽潤之也)。
工幻師
(韻圃稱工
巧也謂巧能於幻術)。

經卷第五十

如來出現品第三十七之一

偏祖
(祖唐亶反露也字從示又音宅莧反非此所湏也)。
右跽

(跽其几反跪也)。
如我惟忖
(忖忩本反顏注漢書曰惟思也珠叢
曰忖惻度也)。
瞻仰如來仁及我
(有仁德者号之為仁故謚
法曰貲賢視也曰仁煞身以成人曰仁度功而行曰仁周礼曰天德曰仁
礼記云上下相親曰仁論語云克巳復礼曰仁鄭注礼云施恩曰仁白虎
通曰仁者是忍好生愛人者也)。
佉陁羅山
(亦曰軻梨羅此即木
名謂此方苦梗木也由彼山中多有此木故立其名耳)。
尼民陁
羅山
(此翻為持邊以彼山是七重金山中㝡外邊故然即院繞
護持餘內六山故名持邊也)。
目真隣陁山
(目真此云解脫
即是龍名也隣陁此云處也謂此山中是解脫住處也)。

水族眾生
(孔安國注書曰族類也謂水畜之流類也)。

大雨名洪霔
(注之戊反洪大也併急寫水曰霔也)。
變溼
令燥
(燥蘇早反燥乾也變字從䜌作又有從反者不是字也溼字有
作濕者誤也)。
廓徹虛空
(廓苦郭反尓雅曰廓大也今謂寬大
遍虛空量也)。
普照無私
(玉篇曰事不公為私王逸注楚辞曰

竊受為私也郭象注㽵子曰世所謂无私者釋巳而愛人也言无巳情偏
有所為也私字厶加撇者非也)。

經卷第五十一

如來出現品之二

作務
(作則各反務事業也)。
或牟薩羅
(或曰牟娑羅此云紫色寶)。

哮吼
(哮呼教反吼呼口反)。
洞然
(洞徒弄反韻圃稱洞徹也謂通
徹火然之狀也字或冝作烔烔音徒東反韓詩傳曰烔謂燒草傳火焰也)。

經卷第五十二

如來出現品之三

優波尼沙陁分
(巳見苐十七卷)。
鼓楊海水
(鼓公
戶反說文曰鼓擊也字從支不從皮也)。
則便謝
(王逸注楚辞曰
謝去也謂神識去身者也)。
積同湏彌
(說文曰積聚也聚謂堆聚
聚音疾喻反也)。
如乾草𧂐
(𧂐即賜反鄭玄注周礼塔小曰委垖
大曰積積字從廿者俗也)。

經卷第五十三

離世閒品第三十八之一

知諸稱謂
(稱昌孕反稱順也漢書音義云謂者指趣也今
謂於法門意趣皆順知漢書又曰謂者稱也事冝也謂凢諸事物知
其名自識其所冝皆曰稱謂也)。
知諸制令
(令力政反制謂
禁制令謂法令也)。
長嬰疾苦
(嬰於征反漢書曰嬰繞也謂常
為疾苦之所緾繞也)。

經卷第五十四

離世閒品之二


啟一切眾生心意
(玉篇曰啟聞也古體作启也)。
閒无
空處
(閒古閑反謂中間也)。

經卷第五十五

離世閒品之三

善言開喻
(漢書音義曰喻曉也蒼頡篇曰喻諫也)。
棒打
屠割
(棒字正冝作棓或亦為柈今經本作棒杖之棒非打棓字然復
有從手邊作奉者乃是棒持之轉遠經意也廣雅曰棓兼也又有木邊作
咅者即是棒杖之棓字體耳)。
誓期自勉
(鄭注礼記曰勉勤也
玉篇曰自勸強也)。
撾打楚撻
(撾陟苽反撻他沬反說文曰撾
箠也鄭玄注周礼箠擊也楚杖也又注周礼曰撻猶杖之以荊也撾字從
木古體作纂之也)。
挑
(天彫反)。
或級其頭
(漢書衛青霍去
病傳苐二十五云斬首三千一十七級顏師古曰本以斬敵一首辦爵一
級故即因謂斬首為級亦即又名生護一人為一級也珠叢曰斬首一名
為級也)。
無央數刧
(央於良反王逸注楚辤曰央盡也)。

經卷第五十六

離世閒品之四

迫隘
(隘於懈反玉篇曰迫隘也隘狹也夫狹窄必相逼)。
無所觸
嬈
(嬈乃了反三蒼嬈擾也孔安注書曰擾乱也說文曰擾煩也)。
悉稱

(稱昌孕愜可也又邇雅曰稱好也郭璞注云事稱人意皆好也)。
補特
伽羅
(此翻為數取趣謂數造趣因數取趣果也舊翻為人隨方語便非正
刻字譯也)。
心恒[(厂@((既-旡)-日+口))*頁]復
(巳見苐二十三卷)。
嬉戲
(嬉許其反切韻
稱戲遊也)。

經卷第五十七


離世閒品之五

得預
(預餘茹反珠叢曰凡事相及曰預字古作与也)。
菩提薩埵

(依佛地論云親光菩薩以三義釋菩提薩埵具如彼論中也)。
不㢮

(㢮式尓反論語云君子不㢮其親孔安注曰㢮易也韋昭注漢書曰㢮廢
也郭璞注尓雅曰㢮放也鄭玄注礼記曰㢮棄也此中經文含於多義故
具存之)。
無險詖故
(巳見苐四卷中)。
身心憺怕
(憺徒
敢徒濫二反怕普白反王逸注楚辞曰憺安也廣雅曰怕靜也憺字又作
淡澹二體也)。
慣習
(慣古患反案諸字書正冝作慣有作串字者謬也)。

癡[穀-(一/禾)+(夕*ㄗ)]
([穀-(一/禾)+(夕*ㄗ)]苦角反有從[穀-(一/禾)+(夕*ㄗ)]下作夘者不是字也)。

經卷第五十八

離世閒品之六

殘毀
(蒼頡篇曰殘傷也)。
無中息
(中陟仲反)。
難處受
生
(難那幹反難處謂八難中五也)。
捨一切烏波涅[臊-品+巳]
法
(烏波此翻為有提云苦也謂二乘所得无餘涅[臊-品+巳]未離變易行苦隨
故有餘涅[臊-品+巳]反諸外道所計涅[臊-品+巳]並未離三苦故法即涅[臊-品+巳]或通教等於
彼悉捨故云捨一切有苦涅[臊-品+巳]法)。
樂法樂義以法為
樂
(此中三箇樂字初二音五教反後一音郎各反)。
如虹蜺色

(虹古巷胡公二反蜺研奚反蔡雍月令曰虹螮蝀也謂陰陽交接之氣而
著之形色雄者曰虹雌者曰蜺者也)。
無主無待
(邇雅曰待湏也
謂凢事相湏待藉於他也今此謂求緣无作即曰待義也)。
無著無
行
(行遐庚反)。
無有瘡疣
(疣有鳩反廣雅疣腫也說文曰疣贅
也贅謂賸聚肉也贅音支𨦣反疣字又作肬也)。
瘢痕
(瘢蒱寒反痕戶
恩反)。
解因自悟
(因由也言辟支悟於苦无常等但用自觀緣生

克證不依師受故立其名為獨覺也)。
而強為說
(強其兩反)。
志
尚涅[臊-品+巳]
(顏注漢書曰尚崇也)。
求其罪舋
(舋許覲反玉篇
曰舋謂有禍兆也)。
或以妙義授非其人
(顏注蕭望
之傳曰將非其人者言不才之才也謂有器量者也)。
嚬蹙不喜

(嚬脾仁反蹙子六反玉篇曰嚬蹙謂憂愁不樂之狀也賈注國語曰頻近
也毛詩傳曰蹙促也言人有憂愁則皱𢲻眉額鼻目皆相促近也又案說
文渡水向岸水文叢皱亦謂之嚬蹙然愁憂之頻頻下著卑今從省之不
用也經本有吏安口者俗也)。
伺其過失
(伺相吏反鄭玄注周
礼曰伺猶察也玉篇曰伺侯也方言曰伺視也自關而北凢竊相視謂之
伺也)。
頑佷
(佷何墾反左氏傳曰心不測德義之經曰頑也杜注左傳
曰佷戾也說文曰佷不任從也佷字正體從彳今亻者俗也)。
我慢
所吞
(吞他痕他賢反廣雅廣吞滅也)。
醒悟
(醒形桑逕　反)。

天魔波旬
(具云提婆魔羅播裨言提婆者此云天也摩羅
障㝵也播裨罪𢙣也謂此類生天宮性好勸人造𢙣退善令不得出
離故也)。
悉知將有
(廣雅曰將欲也當也)。
徙置
(徙仙紫反
蒼頡篇曰徙移也鄭玄注考工記云置猶著於地也置字本徙𠕀下直今
従曰者俗也)。
侍衛
(蒼頡篇曰侍従也毛詩傳曰侍近也言側近左
右扶侍之也王弼注易曰衛護也)。

經卷第五十九

離世間品之七


(反杜注左傳曰免脫毛詩傳曰濟渡也言令物
脫苦渡難也)。
欣慰
(廣雅曰欣喜也毛詩傳曰慰安也言歡喜則心
安也)。
圖書[郃-口+一]璽
(鄭玄注周礼曰圖畫也璽[郃-口+一]也蔡雍獨断曰天

子之璽以螭虎劒古者尊卑共之日令秦以前諸侯卿大夫皆曰𢙣自茲
巳降天子獨稱諸侯不敢用也秦王子嬰上高祖傳國璽文曰受命于天
既壽永昌此[郃-口+一]章古名璽節今謂升撿文也螭音勑支反)。
弧矢
劒㦸
(弧戶孤反矢式耳反㦸居逆反說文曰弧木曰弓考工記曰孤
名弧謂徃多而來寡也易曰㓨謂之矢矢即箭也㦸有三岐岐皆兩刃或
中有小子名雄㦸或有兩𣥣各偏㦸矢字又作𠂕)。
愽弈嬉戲

(嬉許其反愽字正冝從竹說文曰簙謂戲為戲六薄十二棊也杜注左傳
曰弈圍棊也切韻稱嬉遊也)。
親戚
(戚千曆反孔安注書曰戚近也
[(厂@((既-旡)-日+口))*頁]野王曰近所以為親也毛詩傳曰相親曰戚戚字正冝從竪心也經本
作戚者俗也)。
能忍劬勞
(劬具虞反毛詩傳曰劬勞病苦也勤
劬勞倦猶病苦也)。
正法盈洽
(洽侯夹反注左傳曰盈充也玉
篇洽濡也濡溼閏也)。
菩薩無㝵乘巾之出三界

(乘食證反乘謂車馬通稱巾謂服乘之名案周礼巾車氏即掌駕之官主
當嚴乘故鄭玄注云巾猶衣也衣音於記反謂㽵飾衣帶之也珠叢曰以
衣被車謂之巾也此則文言尚簡名有影略故巾車之言當乘車之謂亦
猶設席之名以目食客也)。
宴然
(宴於見反漢書音義曰宴安居也嘿
靜也)。
晈鏡
(方言曰晈明也廣雅曰鏡照也又可晈然如鏡故曰晈鏡也)。

馳逐
(廣雅曰馳奔也玉篇曰逐駈也)。
𦴻[卄/滔]花
(𦴻胡感反[卄/滔]徒
感反說文曰芙蓉花未發者盛之貌也𦴻[卄/滔]二字玉篇作[卄/滔]蘭字書作菡
菌說文作莟[卄/滔]也)。
娛樂
(杜注左傳曰娛樂也樂即可樂故七娛樂也)。

經卷第六十

入法界品第三十九之一

室羅筏國
(舊云舍衛國具稱室羅筏悉底此翻為好道或曰聞

物此乃城名非是國号以其城多出人物好行道德五天共聞故名聞物
或曰室羅筏悉底者此云聞者城西域俗聞傳記云昔於此處有一老仙
修習仙道復有少仙從其受學厥号聞者老仙歿後少仙建立此城即以
少仙之名為其城稱然國都号為憍薩羅但以就勝易彰故城取國号耳)。

逝多林
(逝多梵言也或曰制多或云祇陁此翻為戰勝即太子
之名當欲造此寺時湏達長者買園太子出樹故曰逝多林者也)。
䐡
藏菩薩
(案此菩薩名䐡䐡即是肚䐡之䐡字冝從肉也)。
師
子頻申三昧
(杜注左傳曰頻䐡名申展也謂申展四體
之拘急所以解於勞倦故曰頻申也表此三昧能申展自在无㝵法法界
解脫障㝵拘急勞倦故喻名耳此或全是梵言也刊定記說)。
危樓
逈帶
(逈胡項反鄭注礼記云危高也邇雅曰逈遠也言高樓險
絕似空中之遠卦者也)。
棟宇
(棟都弄反尓雅曰棟屋[木*急]也[木*急]即屋
脊也字也[木*急]音於靳反)。
階墀軒㩜
(墀直尼反王篇曰階謂登
堂之道也說文曰墀謂以丹塗地即天子丹墀也韋昭注漢書曰軒㩜上
板也王逸注楚辤曰㩜檀也縱曰㩜橫曰楯[(厂@((既-旡)-日+口))*頁]野王曰謂殿上拘欄也)。

階隥欄楯
(撜多鄧反楯食尹反隥級道也王逸注楚辞云
縱曰欄撗曰楯楯間子謂之櫺也隥字又作嶝)。
湍激洄澓
(湍吐官反
激古歷反洄音回澓音服說文曰湍疾瀬也淺水流於砂上曰湍也水文疑邪
急疾曰激也三蒼曰水轉洄也澓深也謂洄澓之處其水必深也)。
芬敷

(芬麩雲反郭璞曰芬謂香氣和調也小雅曰敷布散也)。
舍利弗
(具云
奢唎補怛羅言奢唎者此云鶖鷺鳥也祿怛羅者此云子也此尊者母眼黑白
分明轉動流利似鶖鷺眼故時共号為奢唎也其尊者依母得名故云鶖鷺子
舊翻為身子者謬也梵本中呼身為設利羅故知懸別也)。
大目𠃵連


(𠃵渠焉反目連者此云採菽氏即此尊者母姓又以尊者有大神通即將二事
為号也然母本族採綠豆仙之苗裔也)。
摩訶迦葉
(具云摩訶
迦葉波言摩訶此云大也迦葉波此云飲光也此尊者上古元祖是大仙
人身有光明而能吞蔽燈火之光時人異之号曰飲光仙人因此標其氏
族焉又以尊者有頭陁大行故時与其大飲光名之耳)。
離波多

(此云所供養之也)。
湏菩提
(此云善現亦曰善實舊云善吉者非)。

阿㝹樓䭾
(正云阿泥嚕多此云无滅)。
難陁
(此云歡喜也)。

刧賓𨚗
(此云黃色者謂此尊者上祖是黃頭仙人因為族此
則氏族為名耳)。
迦旃延
(迦旃者一宗之姓氏也延此云胤也言此
尊者是彼種族之後胤耳)。
富樓𨚗
(具云富樓𨚗彌多羅尼子言富
樓𨚗者此云滿也彌多羅尼者此云願也滿願是尊者母稱子即尊者自
身從母立名故曰滿願子也)。
不能遊履
(履字本作屬者謬勘
梵本是履也屬委也屬音之欲毛詩傳曰遊觀案經義謂不能觀都眾會委
聽法音也)。
舉體燋然
(劉兆注儀礼曰舉畢盡也此言舉體燋者
遍體盡燋也)。
烏鷲
(郭璞注山海經曰鷲者鷲謂即鵰也說文曰鷲
鳥黑色而多子也)。
瞖膜
(瞖於計反文字集略曰瞖目障也經本有從羽
作者非此所用也)。
捕獵放牧
(牧叵福莫六二反三蒼曰牧養
𩚅也)。
振䘏
(振之刃反䘏湏聿反鄭注礼曰振救也又注周礼曰䘏憂
貧也又云憂恤從心䘏少從阝邇雅通用今案諸書依說文從阝為勝)。

均贍
(均居春反贍市燄反小雅曰贍足也言均平皆使得足也)。
舉
世
(杜注左傳曰舉皆也言世皆不能測也)。
孰有
(邇雅曰孰誰也)。

凢夫嬰妄惑
(廣雅曰凢輕也案夫猶人夫嬰繞也言輕
庸之人為虛妄惑障緾繞也)。
難稱
(稱昌陵反鄭注礼云稱猶言也

廣雅曰稱舉也字正體從立人今多從禾)。
欽歎
(欽去今反孔安注書
曰歎敬也)。
曉悟
(廣雅曰曉說也說音書曆反說文曰悟覺也聲類曰
悟解也言說化令覺也)。

經卷第六十一

入法界品之二

因陁羅網
(因陁羅者此云帝也帝謂帝釋網謂帝釋大衙殿上
結珠之網孔相望更為中表遞相圍繞之作主伴同時成就圍繞相應也)。

舟
(章由反船也)。
明練
(珠叢曰鎔金使精曰鍊煑絲令熟曰
練也今謂善知儀式分明精熟故云明練也又李善注文選曰練簡也謂
簡分明也)。
君慧比丘
(梵本中云因陁羅末底比丘言因陁羅者
此云君也末底惠也言此比丘智惠比餘比丘最尊如君故曰君惠也)。

經卷第六十二

入法界品之三

娑羅林
(娑羅者此云高遠以其林木森竦出於餘林之上也
舊翻云堅固者誤由娑羅之与娑羅聲勢相近若呼堅固即轉舌言之若
呼高遠直尒稱之耳)。
湏達多
(此云善給施无依怙者舊譯云給孤獨者
是也)。
婆湏達多
(此云財施或云有善施行)。
威光赫弈

(赫許挌反弈移益反廣雅曰赫赫威也弈弈明也赫字又作赫弈字經本
亦下著廾者薄弈字也)。
徽纆
(徽許事反纆莫北反廣雅曰徽束也
珠叢曰纆繩索也案經義謂以愛繩束縛難可解也)。
轡勒
(轡鄙媚反
說文謂曰勒謂馬頭鏣銜)。
憍盈
(玉篇曰盈懈也緩也謂憍恣懈怠慢緩也)。

令我載此乘
(乘食證反王逸注楚辞曰載乘也乘音繩也)。

茵蓐
(茵於真反蓐如欲反毛詩傳曰茵虎皮也玉篇曰以虎皮為蓐

曰茵也茵字又作鞇郭注邇雅曰蓐席也聲類曰蓐薦也案茵蓐二字以
草為之者字即從廿若以皮為之者字即從革其蓐字從衣者盖是通用
也)。
羈鞅
(羈居冝反鞅於兩反王逸注楚辞曰羈謂絡馬頭也鞅謂
靳牛頸繩也)。
周挍
(周帀㽵挍故言挍也)。
四維
(廣雅曰維隅也
隅即角也)。
玩好之物
(玩五段反孔安注書曰玩戲弄也謂戲弄
之具)。
等祐一切
(鄭注礼云等齊也周礼曰祐助也普皆齊等以
福助之祐字古作佑闍二體也)。
頗有
(頗普歌反廣雅曰頗少也
少猶希也有呼頗音為叵者甚誤)。
因陁羅尼羅
(因陁羅者
此云帝也主也尼羅青也此寶青色寶中㝡尊苐一故曰青主也)。

分敷布濩
(濩音護顏注漢書曰布濩猶言布露謂於缺露
之處皆遍布也芬敷如上濩字經本從言作者謬也)。
辯析
(扸蘇
歷反漢書音義曰辯別也析分也析字有作扸者俗也)。
深入法
旋澓
(旋徐攣切澓浮福反切韻稱旋洄也三蒼曰澓深也謂深
水下有深穴則令水有洄澓也經本旋字從方者音徐緣反切韻稱
還也)。
行至楞伽道
(楞伽者具云楞求羅伽西域山名在
南天笁南界近海岸也)。
激電
(激經歷反說文曰激疾波也謂電光
急速如波迅速也)。
𠛴𨚗羅婆牟呼栗多
(仁王經云
九百生滅為一𠛴𨚗九十𠛴𨚗為一念案俱舍論等謂時之㝡少名一𠛴
𨚗一百二十𠛴𨚗名一怛𠛴𨚗六十怛𠛴𨚗名一羅婆三十羅婆名一牟
呼栗多三十牟呼栗多為一晝夜也)。
國名達利鼻荼
(荼除加反
其國在南印度境此翻為銷謂此國人生无妄語出言成呪若隣國侵迫
但共呪之令其滅亡如火銷膏耳)。
彌伽
(此云能降伏或翻為曇也)。

經卷第六十三


入法界品之四

市肆
(崔豹古今注曰肆陳也謂陳貿鬻物)。
善財言唯
(唯營
癸反孔安注書曰直曉不問曰唯也鄭注礼曰唯恭於諾也謂諾然敬許)。
遽
即下
(遽渠預反賈注國語曰遽疾也玉篇曰遽㥯也)。
則為不
断
(為于危反廣雅曰則即也為猶是也下諸問並准此)。
菩薩為
一切眾生恃怙
(恃時止反怙胡古反韓詩伝曰无父何恃
恃負也无母何怙怙頼也案經義菩薩於眾生如父母慈威兼濟常為倚
來也)。
長者
(風俗通曰春秋之末鄭有賢人著書一篇号鄭長者謂年
長德艾事長於人以之為長者故也)。
涕泗悲泣
(涕音體泗音四毛詩
傳曰自目曰涕自鼻曰泗也崔晧注漢紀曰淚下無聲曰泣也)。
拔猶
預箭
(邇雅曰猶狩名也其形似虎善登木性多疑慮常止山中
忽聞有聲恐人來𡧱即豫上樹久无方下須臾又上如此非一故時謂不
決多猜慮者為猶豫焉或曰隴西時俗呼犬子為猶犬隨人行喜預在先
未至却此迎候因謂心所不決為猶豫也今案論中猶豫即是疑煩𢙉攝
而於善品不能進修故此湏拔者也)。
坦蕩自心
(論語曰君子坦蕩蕩
小人長戚戚鄭玄曰坦蕩寬廣貌戚多憂懼也)。
有一國土名摩
利伽羅
(未譯也)。
梵行之道
(梵摩具云跋濫摩此云清
淨也又葛洪字苑云梵淨也)。
衝
(昌容反)。
優婆夷名𠇲捨
(休
具云呼舍羅此云悕望亦曰意樂或曰滿願滿眾生希望意樂故也)。

咨嗟戀慕
(咨音諮孔安注書咨嗟也玉篇曰[口*咨]嗟嗟歎也
鄭箋詩曰咨嗟歎美之深者)。
想其容止
(容謂容儀止謂行止)。

經卷第六十四

入法界品之五


善知識者是我師傅
(府遇反師傅者尚書云周官有
三公三孤言三公者謂太師太傅太保師謂天子所師傅謂傅相天子保
謂保安天子於德義此三公之位佐王論道以經縛國事如理陰陽有德
行者乃堪之也三孤謂少師少傅少保孤特也言卑於三公尊於六卿特
置少三人也玉篇曰傅猶於附如以脂粉塗附於面益乎姿質也今案所
喻雖舉師傅義通於保謂求道者得善友益巳猶天子之有三公三孤佐
弼之也)。
毗盧遮𨚗摩尼寶
(此云光明遍照如意寶也)。

鳬[序-予+(鴈-厂)]
(鳬狹趺反似鴨而小謂之鳬也)。
俱抧羅鳥
(抧經以反
其鳥未譯)。
寶多羅樹
(多羅樹者形如此方椶櫚樹其𦰧繁密此
中然是勝寶所成也)。
徐搖
(徐緩也搖動也)。
挾閣
(挾弦頰反)。
阿
盧𨚗香
(阿盧𨚗者此云赤色也)。
挂
(古賣反又作掛)。
釧

(昌戀反)。
耳璫
(璫得郎反釋名云穿耳施珠曰當也)。
婆樓𨚗
天佛
(婆樓𨚗者此云水也)。
國土名𨚗羅素
(𨚗羅素者
此云不懶惰也)。
仙人名毗目瞿沙
(毗目瞿沙具云毗沙
摩烏多羅菩提瞿娑言毗沙摩者此云無怖畏也烏多羅者㝡上也菩提
瞿娑者出聲也)。
鮮榮
(鮮新然反玉篇曰鮮是明也釋名曰榮猶榮榮
然照明之㒵也)。
波吒羅樹
(其樹正似此方楸樹也然甚有香氣其花
紫色也)。
尼拘律樹
(其樹𦰧如此方柹𦰧子似枇把子子承蒂
如柿然其種類耐老諸樹中㝡能高大)。
領徒一万
(孔安注書曰徒
眾也司馬彪注㽵子曰徒謂弟子也)。
編草
(編蒱典反倉頡篇曰編織
珠叢曰取物交織謂之編也字又作辮也)。
髻環垂鬢
(鬢環謂盤
髻如環垂環至鬢故云也)。
夷險道
(孔安注書曰夷平也方言曰險高也)。

險易
(易羊豉反玉篇曰險難也郭璞注邇雅曰易平也言道路或險或平)。


阿𢈔多
(𢈔逾主反阿𢈔多者當此方一兆之名也)。
𨚗由他

(或曰𨚗𢈔多當此方一億名也)。
聚落名伊沙𨚗
(伊沙𨚗者
此云長直也)。
離諸難難
(上難字𨚗輪反謂八難也下難字者𨚗乾
反謂艱難之也)。
伊𨚗跋羅龍王
(伊羅者樹名此云臭氣也跋羅
此云極也謂此龍徃昔由損此極臭樹𦰧故致頭上生此臭也因即以為
名耳)。
難陁優波難陁
(難陁此云歡喜也優波此云近也)。

經卷第六十五

入法界品之六

[辰/肉]口丹絜如頻婆果
(丹赤也絜淨也頻婆果者其果
似此方林檎極鮮明赤也)。
於河渚中
(渚支与反邇雅曰水中可
居者曰洲小洲曰渚小渚曰沚小沚曰坻人所居者曰潏沚音止坻音遲
潏字决述二音)。
啇估
(估公戶鄭注周礼曰行賣曰商坐賣曰估估字
又作賈也)。
貯
(張呂反)。
福德淵
(淵烏玄反說文曰水洄曰淵毛
詩傳曰淵深也今謂福德深奧也)。
挍飾
(㽵挍為飾故云挍飾也)。

鵝王羽翮
(翮莖隔反珠藂曰翮謂鳥羽之本也)。
憩止

(憩去例反珠藂曰憩息也)。
稟善知識
(稟彼錦反孔安注書曰稟
受也字從米稟聲古文作稟也)。
靡不周瞻
(瞻市熖反珠藂曰靡
无也賈注國語曰周俻也漢書音義曰贍足也)。

經卷第六十六

入法界品之七

游福德海
(游似由以周二反說文曰浮於水上也今以喻言尓)。

遽即徃詣
(遽渠預反賈注國語曰遽疾也玉篇曰遽急也)。

何緣致此清淨眾會
(致陟利反顏注漢書曰致

謂引而至之也)。
不憚
(憚唐翰反鄭箋詩曰憚難也謂忌難艱辛也難
音𨚗輪反)。
雉揲崇峻
(雉直尓反揲徒恊反公羊傳曰五板為堵
五堵為雉百雉為城何休注曰二万尺也周十一里三十三步二尺公侯
之制也礼記云天子十雉蓋受雉之城千百七十雉子男五十雉天子周
城諸侯千城千城者缺其南面以受過也杜注左傳曰堞女牆也崇高也
揲字又作堞也)。
風黃淡熱
(文字集略曰淡謂胷中液也騫師注
方言曰淡字又作痰也)。
辛頭波羅香
(辛頭者河名也謂即
阿耨達池西面金牛口出水流入信度國者是也波羅云岸也謂其香生
彼河岸故以出處為名耳)。
阿盧𨚗跋底香
(阿盧𨚗盧此云
赤色也跋底者有也或云極也謂此香極有赤色堪以練緋色甚鮮明故
因名耳)。
烏洛迦旃檀香
(烏洛迦者西域虵名其虵常患
毒熱據此香樹以身繞之毒熱便息故因名也或曰此虵㝡毒螫人必死
唯以旃檀能治故以為名耳)。
城名多羅幢
(多羅者義翻為
明淨謂如星之明淨或曰精等明淨也謂昔有王名明淨眼幢創建此城
故從之立名耳)。
怡暢心
(怡与脂反毛詩傳曰怡恱也漢書傳曰暢
通也)。
撫其孤弱
(撫麩禹反漢書集注曰撫慰也鄭注周礼曰撫
安也杜注左傳曰撫恤也)。
阿𨚗羅王
(此云无猒足也或曰普可畏聲
言其王可畏聲名普遍諸國也)。
以為其䐡
(䐡字冝從肉經本有
作齊者謬也)。
十万猛卒
(卒作沒反方言曰南楚東海之閒呼
隸人給事者謂之卒也)。
褊
(方緬反字冝從衣作)。
攘臂瞋目

(攘如羊反孟子曰臂而下車[(厂@((既-旡)-日+口))*頁]野王曰攘謂除去衣袂而出臂也袂音彌
勵反袖也)。
挑
(天彫反)。
曾不[(厂@((既-旡)-日+口))*頁]懼
(廣雅曰[(厂@((既-旡)-日+口))*頁]眷也言不眷戀
身命怖懼死也)。
命之同坐
(廣雅曰命呼也)。
承𣅀
(玉篇曰𣅀

意也)。
富贍断其所作
(断都管反說文曰断截也安注書曰
断絕也)。
靡不該練
(珠藂曰靡无也廣雅曰該咸也包也小雅
曰該俻也珠叢曰鎔金曰鍊煑絲令熟曰練也該字又作䀭練字鎔金從
金煑絲或從散水也)。
伊羅婆拏大象王
(伊羅謂伊陁羅
即帝釋名也婆拏云出聲也言此大象時出美聲娛樂帝釋也或曰伊謂
能出也羅婆拏聲也娛樂如前說也)。
脩臂
(毛詩傳曰脩長也案玉篇
修飾修長字昔從彡唯脩脯字從肉也)。
如漁
(漁御居疑據二反說
文曰漁捕魚也字又作𩼪[敲-高+(虎-儿+魚)][敲-高+魚]三形者也)。
㧌動
(㧌呼高反攬也)。
城
名無量都薩羅
(都薩羅者都謂都羅此云喜也薩羅
者此云出生也言此城中出生无量歡喜之事故名之)。

經卷第六十七

入法界品之八

廛店隣里
(廛除連反鄭注礼曰廛謂市物𨚎舍也謂停估客坊
𨚎尚書大傳曰八家為隣三隣為明三明為里五里為邑此虞夏之制也
廛字經本從厂作者謬也)。
巖巚
(巚魚偃反說文曰巖峯也郭璞注邇
雅曰巖謂山形如累重甑也字或作囐也)。
鬻香
(鬻与六反玉篇曰鬻
賣也賣鬻從每羹鬻從米)。
摩羅耶山
(具云摩利伽羅耶其山在
南天竺境摩利伽羅耶國南界而因國以主山名其山中多出白栴檀木)。

香名先陁婆
(先陁羅此云石塩其香似之故以名之耳)。
舩
師名婆施羅
(此翻為自在也)。
部多宮
(部多此云自生
謂此類從父母生者名夜叉化生者名部多也)。
晨脯
(尓雅曰晨早也玉篇
曰脯加申也)。
晷漏延促
(晷音䡄李善注文選曰晷漏曰影也細分
晷与漏別故周礼云表長八尺夏至曰晷長六寸日益南晷益長也文字集略

曰漏刻謂以筒受水刻節晝夜百刻也)。
理断
(断都乱反鄭注礼記曰断
决也)。
良久
(玉篇曰良由長也長對於促非蹔時也)。
國名輸
𨚗
(輸音冝借上聲呼正曰輸羅此翻為勇猛也)。
城名迦陵
迦林
(以義翻之名相闘諍時此據因闘諍建國立名也)。
波利
質多羅樹
(具云波利耶怛羅拘陁羅此云香遍樹謂此樹根莖
枝𦰧花實皆香能遍熏忉利天宮)。
迦隣陁衣
(細綿衣也)。
迫
窄
(窄側格反玉篇曰迫猶逼也廣曰迫狹也窄隘也窄字經作迮者俗也)。

婆樓𨚗天
(此云水天也)。
良沃田
(良善也顏注漢書曰
沃溉灌也言其土地有溉灌利者也)。
菴羅林
(菴羅果名狀貌似此土㮈
其味如梨也)。
波湏蜜多
(此云世友亦曰天友或云寶亦曰財也)。

經卷第六十八

入法界品之九

脣吻
(吻无粉反蒼頡玉篇曰吻謂脣兩角頭邊也)。
蹈彼門
閫
(蹈徒到反閫苦本反說文曰蹈蹋也閫門限也閫字又作捆也)。
居
士名鞞瑟𦙘羅
(此翻為緾裹也或曰包攝謂現廣大身可
以含容國土也𦙘字上聲呼之)。
彌勒
(具云昧怛[口*履]曳此翻為慈氏也)。

山名補怛洛迦
(此翻為小花樹山謂此山中多有小白花
樹其花甚香香氣遠及也)。
泉流縈映
(縈於營反珠藂曰榮卷之
也字指曰映不明也案經意言泉流交絡互相緾互相隱映故曰縈映也
映字經本有作月邊英者盖是胷臆)。
樹林蓊鬱
(蓊烏孔反玉篇
曰蓊鬱草木茂盛也蓊字漢書相如傳從竹下翁也)。
遷移
(遷七延反
鄭注礼曰遷猶變改毛詩傳曰遷猶去也)。
城名墮羅鉢底

(此翻為門主或曰有門謂古者建立此城王之号也)。
[穀-(一/禾)+(夕*ㄗ)]
(苦角反經本有

作[穀-(一/禾)+(夕*ㄗ)]者无不是字之也)。
迦毗羅城
(具云迦比羅皤窣都言迦
比羅者此云黃色也皤窣都者所依處也謂上古有黃頭仙人依此處修
道故因名耳)。
夜神婆珊婆演底
(具云婆傘多婆演底
言婆傘多婆演底言婆傘多者此云春也婆演底主當也謂於春時
此神主當守護眾生及諸苗稼也或曰婆羅婆薩𨚗此云依止无畏
謂与眾生作依止處令離怖畏又中天笁本云跋僧多云春主謂能
生物善故借喻名耳)。
佇立未久
(佇除吕反李善注文選云佇立
㒵也郭璞注尓雅曰佇企也謂舉足竦望有所敬侍也)。
方隅
(隅語
俱反鄭玄注考工記曰隅角也方謂四方隅謂四維也)。
慞惶
(慞諸
羊反切韻稱慞懼也三倉曰惶恐也)。
為作靈藥
(靈謂神靈也)。

藤羅所罥
(藤但登反罥古泫反切韻稱卦也藤性緣物自
織成羅也)。
欲度溝洫
(溝古侯反洫許域反苞氏注論語曰方里
為井井閒有溝溝深四尺十里為城城閒有洫洫廣深八尺之也)。
令
諸世事悉得宣敘
(小雅曰宣示也說文曰敘次第
也言顯示得其次第也)。
盜塔寺物
(塔具云窣堵波謂置佛舍
利處也寺名依梵本中呼為鞞訶羅此云遊謂眾生共遊止之所也三蒼
曰寺舘舍也舘舍与遊義稱相近耳又風俗通曰寺司也匡之有法度者
也今諸侯所止皆曰寺也釋名曰寺嗣也治事者相継嗣於內也今若以
義立名則佛弟子助佛揚化住持正法同後三說若直據梵本敵對而翻
則如初釋也)。
夜久眠𥧌
(𥧌彌利反毛詩傳曰𥧌𥨊也三篇曰
𥨊謂偃臥熟也)。
勸喻
(倉頡篇曰喻諫)。

經卷第六十九

入法界品之十


遽發是念
(遽渠慮反玉篇曰遽急也)。
被大精進甲

(被皮義反)。
悉苦無味
(味猶樂也言皆是苦无可樂戀)。
捶
(之蘂反說
文曰捶杖擊也案捶守說文從手玉篇從木聲類從竹耳)。
其心泰
然
(珠藂曰泰通也凢離憂塞者心則通暢耳)。
為現不樂世
閒欲樂
(上樂字五教反下樂字郎各反)。
嬰忘想
(漢書集注
曰嬰繞也加也言為忘想之所緾繞也)。
得此解脫其巳久
如
(久謂久近如何故維摩觀眾生品云舍利弗問天曰天止此室其巳
久如荅曰如耆年解脫舍利弗言止此久耶天曰耆年解脫亦何如久今
准此文如即是久近如何之問辞也)。
嬪御有十億
(嬪婢人反賈注
國語曰妾御曰嬪毛詩傳曰嬪婦也鄭注礼云嬪謂婦人有法度者之稱
也周礼有九嬪教九御蔡雍曰天子凡衣服加於身飲食入於口妃妾接
以寢皆曰御御之所親愛則曰幸之也)。
我時尋覺
(杜注左傳
曰尋續也)。
金剛䐡佛
(䐡字從肉)。

經卷第七十

入法界品之十一

不藉耕耘而生稻梁
(耘于君反梁呂羊反毛詩傳曰
耘除草也說文曰梁米名也耘字經本作芸者乃是芸薹菜字非此所用
梁字或亦從禾也)。
良臣猛將
(將即亮反謚法曰小心敬事曰
良順理習善曰良今謂止私存國良臣謀而後勇曰猛將也)。
中夭

(中張仲反於矯反孔安注書曰小[〦/(口*口)/(┌/┌/一)]曰夭也)。
陵蔑他人
(蔑莫
結反蒼頡篇曰陵侵也玉篇曰陵慢也鄭牋詩曰蔑輕也陵字說文單作
麦又有從心作者俗通用也)。
眾景奪曜
(說文曰景光也曜字
又從光也)。
大臣輔佐
(佐臧箇反鄭注礼曰輔助也佐副也言臣

之於君有副助變理之用)。
無高倨心
(倨居御反杜注左傳曰倨
慢鄭注礼曰倨不敬也)。

經卷第七十一

入法界品之十二

受種種如來命
(鄭箋詩曰命教令也)。
高七多羅
樹
(多羅樹似此方椶櫚樹然西域者其高例十丈餘故經中㝡為定量)。

波頭摩花
(或曰鉢蹋忙此翻為赤蓮花)。
覺悟
(覺古皂反
字又作寤)。

經卷第七十二

入法界之十三

蓮花覆合
(覆撫目反還也復也)。
罷遊觀時
(罷蒱解反玉篇
曰罷止也休也)。
杵破
(杵昌与反打也字冝從手其掊杵字從木也)。
苗
稼不登
(馬融注論語曰樹五穀曰稼也小雅曰登昇也謂穀𠬧則
可昇塲耳)。
枯槁
(槁苦老反說文曰槁木枯也鄭玄注周礼曰槁木乾
也槁正冝作槀其𣝩音苦到反杜注左傳槁乃勞義非經所用也)。
衣
裳弊𢙣
(弊毗例反說文曰衣敗為弊玉篇曰蔽与敝同杜注
左傳曰敝衰惟也)。
皴裂
(上七倫反下力哲反)。
牀搨
(搨他盍反)。

仁慈孝友
(釋名曰仁忍也好生𢙣煞善𢙣含忍也邇雅曰善事
父母為孝善事兄弟為友也)。
瞻奉撫對
(撫芳武反瞻視也奉
承也漢書集注曰撫慰也恤也對謂抵對也)。
婬佚
(佚夷曰反倉頡
篇曰佚暢也樂也愓音蕩)。
枯涸
(涸何各反廣疋曰涸盡也)。
油雲被
八方
(孟子曰天油然興雲沛然下雨則苗浡然而長也毛詩音義曰
油雲春雲也言能潤澤万物也)。
大王臨庶品
(鄭玄注周礼曰

臨謂尊適卑也賈注國語口臨治也治謂治理也庶眾也品類也)。
暴
虐
(暴蒲報反玉篇曰暴陵犯也虐灾也)。
刑獄皆止措
(措倉
固反鄭玄注考工記曰措猶頓也置也置謂廢之也)。
殘𡧱
(顏注漢書曰殘
謂多所煞戮也倉頡篇曰殘傷也切也)。
犬豚
(豚徒䰟反方言曰豚
豕子也)。
僉然備
(僉七廉反邇雅曰僉皆也小雅曰僉同也
俻具也)。
入池自撫鞠
(鞠居六反王逸注楚辤曰撫持
也鞠謂𢲻之也𢲻音麤括反鞠字正冝從手)。
夜叉
(此云祠祭鬼謂
俗閒祠祭以求恩福者也舊翻捷疾鬼之也)。
毗舍闍
(此云噉人
精氣鬼也)。
中霄
(中張仲反霄相遙反霄夜)。

經卷第七十三

入法界品之十三

宿植
(植承力反倉頡篇曰植種也)。
囹圄
(囹歷丁反圄魚舉反
鄭注礼曰囹圄所以禁守繫者若今之刑獄也說文曰囹圄謂之獄名也)。

榜笞
(榜普庚反笞勑之反字書曰榜捶也說文曰笞擊也榜字冝從手)。

臏割
(臏蒲忍扶忍二反大戴礼曰人生暮而臏生然後行也說文曰
臏膝骨也尚書太傳曰决開梁踰城郭而略盜者其刑臏[(厂@((既-旡)-日+口))*頁]野王曰謂断
足之刑即呂刑之䠊周礼之則類也字從骨經本月作作者俗也)。
寬
宥
(宥云救反杜注左傳曰宥赦也)。
盜入宮闈
(闈于歸反尓雅
曰宮中門謂之闈其小者曰閨小閨曰閤也)。
王之寶祚
(祚字
故反寶謂大寶書曰大寶曰位玉篇曰祚位也)。
赫然大怒
(鄭牋
詩曰赫然怒㒵也毛詩傳曰赫赤也謂人大怒則面色赤也)。
毀形
降服
(降古巷反邇雅曰降下也謂下其好服又可著下𢙣衣服故也)。

拘留孫
(具云羯羅迦寸地此云所應断巳断或障己断也)。
薩

遮尼乹
(薩遮此云有也尼乹者云尼乹連陁言尼者不也乹連陁
繫也謂此類外道躶形自餓以為少欲不為衣食所繫故也)。
御群
生
(孔安注書曰御治也謂治理之也鄭注礼云御勸也謂勸化之也)。

園林名嵐毗尼
(嵐盧含反或曰流彌尼此云樂勝圓光是
昔天女之名因來此處遂以其處名耳)。

經卷第七十四

入法界品之十五

被求一切智堅誓甲
(被皮義反著也)。
傳來
(傳除
緣反字從叀不從甫)。
果從兜率
(玉篇曰果遂也定也)。
坈坎
塠阜
(坎口攬反塠都迴反阜扶九反易曰坎陷也王逸注楚辞曰塠
高土也邇雅曰高平曰陸大陸曰阜塠字又作堆耳)。
瓦礫荊𣗥
株杌
(礫零擊反說文曰小石曰礫也荊𣗥草穢通語也說文曰株樹
根也杌謂[利-禾+名]去枝柯者也)。
畢洛叉樹
(或曰畢利又此云高顯謂
佛於降誕則為高勝名顯人天故曰高顯也有戍有處云佛於阿或迦樹
下生者也)。
諸佛䐡中
(䐡字從肉)。
釋女瞿波
(瞿波或曰
瞿夷此翻為守護地也)。

經卷第七十五

入法界品之十六

愛念情至
(至猶極也)。
為其安立
(為于偽反)。
十方
無閒
(顏注漢書曰閒空也謂无空隟之處也又音古閑反文紀傳注
曰容也謂更无有容受處也)。
足跌隆起
(小雅曰隆高也)。
身
上分
(分符問反)。
頰
(兼協反)。
鮮白
(鮮相延反玉篇曰鮮明也)。

睫
(煎葉反又作䀹)。
身上靡
(靡亡彼反漢書拾遺曰靡傾也

傾謂偃臥也)。
翊從
(翊以力反尚書大傳曰翊輔也毛詩曰翊敬也
字又作翼翼与翊義古別今作翼)。
洪纖得所
(纖相監反蔡雍
注班固典引曰洪大纖細也)。
修短合度
(修長也鄭玄注周礼曰度謂尺
丈之數也言其長短合折中之節度)。
先太子行
(先謂於先行也)。
諷
詠
(鄭注礼曰背文誦曰諷也)。
殞滅
(殞為愍反聲類曰殞沒也)。
非其
匹偶
(偶吾苟反毛詩傳曰匹配也杜注左傳曰匹敵也玉篇曰偶謂不羈
隻也賈注國語曰偶對也玉篇曰耦對之耦從耒偶尓之偶從立人也)。

暫時假𥧌
(寐蜜二反毛詩傳曰寐寢也毛詩曰假寐永勤箋曰不脫
衣而眠謂之假寐玉篇曰假寐衣冠坐而眠熟也)。
為誰守護

(護謂三護亦曰三監女人志弱故藉三護幼　父母護適人夫聟護老邁兒子
護今此通問故言誰也監護之文經書懸合耳)。
開剖
(剖潘補反玉篇
曰剖破也倉頡曰剖折也)。
巧断
(断都乱反)。
冠以妙藏
(冠古乱反)。

被以火燄
(被皮義反)。
無譏醜
(鄭注礼曰譏呵察也毛詩傳曰
醜𢙣也言可呵毀猥𢙣之事)。
天繒纊
(繒疾綾反纊苦謗反說文曰繒
帛也纊綿也小雅曰絮之細者曰纊也)。
芬馨
(馨顯形反郭注邇雅曰芬
謂香氣調和也說文曰馨謂香之遠聞也)。
尊宿
(宿謂舊也)。
下車
步進
(王逸注楚辤步徐行也進向前也)。
立佛支提
(支堤
者具云制底耶謂於佛闍維處置墳及安佛所說經臺閣之名也此翻為
積集謂是人天積集无量福善之所也又或翻為生淨信處)。
竟不
可得
(鄭箋詩曰竟終也)。
願得俻瞻侍
(說文曰俻具也
[(厂@((既-旡)-日+口))*頁]野王曰俻謂豫早為之也孔安注書瞻視也謂看視)。
毛孔量

(量力仗反謂分位也)。

經卷第七十六


入法界品之十七

禦扞
(禦魚舉反杆何幹反鄭注邇雅曰禦謂禁制之也杜注左傳曰
禦正也杆修也蔽謂遮塞之也杆字聲類作捍也)。
廓徹心城

(方言曰張小使大謂之廓也邇雅曰廓大也通俗文曰廓寬也說文曰徹
通也此中經意謂以理融事小遍法界故曰張小使大)。
嚴肅
(毛詩
傳曰嚴威也肅縮也縮謂高限者令縮退也言其有威德肅物也)。
逐
諸𢙣法
(玉篇曰逐駈也)。
瑩徹心城
(倉頡篇曰瑩治也賈
注國語曰徹明也說文曰徹通也今謂治理心城使其通達无所擁塞也)。

部分心城
(分苻問反謂有部類有分齊者也)。
羅𠛴
鬼王
(羅𠛴具云羅𠛴娑此翻為可畏也言王者謂即毗沙門也)。
悉
達太子
(悉達者具云薩縛頞他悉地地字應平聲呼言薩縛
者此云一切也頞他事也悉地成也言其於一切所應作事皆巳成就也)。

雖不踰本
(字林曰踰越也)。
樓至如來
(樓至具云嚕支
此翻為愛樂也)。
造僧伽藍
(具云僧伽羅摩言僧伽者此云眾也羅摩
院也)。
營辯什物
(顏注漢書曰什物謂為生之具也三蒼曰什聚
也雜也吳楚之閒資生雖具通謂之什物有數十事物為什物者此盖少
知之說也)。
拖
(䭾之輕聲)。
婆
(婆之上聲)。
荼
(荼之上聲)。
沙
(史我反)。

縛
(房我反)。
哆
(哆之上聲)。
也
(夷我反)。
娑
(娑之上聲)。
麼
(莫我反)。

眾峯齊峙
(峙持止反廣雅曰峙止也齊齊然止立也)。
字
(冝從
止者謬也)。
伽
(伽之上聲輕呼)。
他
(他之上聲)。
奢
(尸何反借音也)。
叉
(楚我反)。

娑哆
(娑乘紇反哆當我反)。
婆
(婆之上聲)。
車
(昌野反)。
娑麼

(娑来我反)。
訶婆
(並上聲呼)。
縒
(倉我反)。
伽
(伽之上聲)。
吒
(陟加反)。

拏
(搦可反)。
娑頗
(娑乘紇反)。
娑
(並上聲呼)。
也娑
(也夷我反

娑字上聲呼之)。
侘
(耻加反)。
咸綜无遺
(綜子貢反三蒼曰綜
理經經謂整理經緯之都本也)。
薀其深解
(薀於殞反杜注左傳
曰蘊蓄也方言曰蘊積也馬融注論語曰薀藏也)。
呪詛
(詛側預反鄭玄
注周礼曰詛謂柷使其敗露也)。
痊愈
(痊七緣反愈逾矩反郭象注莊子曰
痊謂病除也玉篇曰病差曰愈字又作瘉也)。
別知
(別彼列反)。
珠貝

(案西域以貝為錢故列在寶類)。
鷄薩羅
(師子身毛旋父呼為鷄薩羅西
域有寶旋文恰如師子毛旋形故從其為名耳也)。
城名婆怛那

(具云難陁婆怛𨚗言難陁者此云喜也婆怛𨚗者增益也其城在摩竭國
內如經本中說)。

經卷第七十七

入法界品之十八

涸無量愛欲海
(廣雅曰涸盡也謂令其竭盡也)。
杜絕
諸𢙣道
(賈注國語曰杜塞也說文曰杜塞閇也說文字乃作[度*支]也)。

如濟客
(毛詩傳曰濟渡也案客謂寄居之稱故採樵寄山濟渡中
水飲士寄醉賈人寄屋皆謂之客也)。
重任
(重直勇反任如禁反)。
傭
作
(傭与恭反作則各反玉篇曰慵謂伇力也受直也穀梁傳曰作為也)。

低下
(低下奚反)。
旃荼羅
(此云暴𢙣人也)。
犗牛
(犗加邁反
切韻稱犗犍牛也)。
舟艥
(艥秦業資業二反通俗文曰曜謂之檝釋
名曰擑值也撥水使舟倢疾也又案𢴠字不著戈音乃資葉反訓然義无
別也)。
良工
(良善也工技也)。
捃拾
(捃居韻居運二反漢書集注曰
捃𠬧也)。
冠王冠
(上冠字古乱反下冠字古端反)。
損耗
(耗呼
告反滅也)。
善知識之所致耳
(顏注漢書曰致謂引而至
之也)。
此善漁人
(漁語居語據二反二伐於事曰善也說文曰漁

捕魚也大篆字又作𩼪聲類作䱷䰻二體)。
過尒燄海
(尓燄者此云所
知謂智所知境非預識境由其轉若南聲為尓塩故非轉毗若南聲也)。
哽
噎
(哽加杏反說文曰哽謂食內膏骨在喉內也悲憂咽塞者似其膏骨
在喉故借喻言之耳)。
自盈其手
(韓康注易云盈滿也)。

經卷第七十八

入法界品之十九

曩於福城
(曩𨚗朗反邇雅曰曩曏也珠叢曰曏謂往時也曏音
虛鞅反)。
擐大悲甲
(擐胡串反杜注左傳曰擐貫也賈注國語
曰擐衣甲也衣音意)。
断貪鞅
(鞅於仰鞅謂切牛頸下繩牛以此繩
不能重載凢夫由其貪之能断生死之鞅繩也)。
撒睡盖
(撤除列諸
列二反字書曰撤除也去也)。
四流漂汩者
(汩榮笔反珠叢云汨
流㒵也又音古沒反尚書大傳曰汩乱也漢書集注曰汩流急㒵今取流
𢙣也)。
飲以甘露
(飲於禁反飲𩚅水也)。
住邪濟者
(毛詩
傳曰濟渡也謂行異道如度者求於異津故此借喻名耳)。
曉誨
(說文
曰曉說也音稅)。
獷㑦
(獷古猛反㑦零計反)。
坑穽
(穽疾政反鄭玄
注周礼曰穽謂穿地為塹所以捕狩其超踰者則陷焉案籀文作阱蔽苦
文作汬者也)。
苦的
(的謂准的鹿䐡也)。
篋
(牽恊反鄭注礼記曰
盛私物凾曰篋也)。
貯
(陟呂反)。
毗笈摩藥
(毗笈摩者此云
音去謂能普去一切疾病也)。
周給
(周帀供給故云周給)。
利矛

(矛莫胡反)。
兵仗
(仗除亮反風俗通曰仗者刀㦸之惣名也)。
鉗
鋷
(鋷尼輙反玉篇曰鋷謂拔去𥇒髮也經本有作鋷者此乃車軸
端䥫非經所用)。
阿伽陁藥
(此云无病藥也謂有藥處必无
有病也)。
婆樓那風
(此云迅猛風也其風堅密如持世界

風輪也)。
毒不能中
(中陟仲反中猶著也)。
大應伽藥

(應伽此云身身有四名一曰迦耶二曰沒理羅三曰弟河四曰應加亦云
分謂支分也)。
藥樹名珊陁𨚗
(珊陁𨚗者此云和合或云
續断謂此藥能令巳断傷者再續和合也)。
初无所損
(言從初巳
來不增損也)。
藥名阿藍婆
(此云汁藥其藥出香山及雪山
中天生在石臼內或云得喜謂得此藥者皆生歡喜之者)。

波利質多羅樹
(波利此曰遍也亦曰周帀質多羅云
閒錯㽵嚴也言此樹泉雜色花周帀嚴飾或曰圓妙㽵嚴也)。
婆師
迦花
(具云婆利史迦言婆利史者此云雨也迦謂迦羅此云時也西
域呼夏為雨其花生於夏時故名也)。
瞻蔔迦花
(此云黃色花有
香氣而形似支子花)。
蘇摩那花
(此云恱意花其花形色俱媚令
見者心恱故名之也)。
海島
(島當老反孔安注書曰曲謂之島說文曰
海中往往有山可止曰島也)。
㭨子
(捓余遮反)。
藥汁名訶
宅迦
(此云金色水甚於九轉還丹之力者也)。
燈炷
(炷之遇之𢈔二反)。

筋
(居欣反字冝從肉經本有從角者謬也)。
迦陵頻伽鳥
(此云
美音烏或曰妙聲鳥此鳥本出雪山在[穀-(一/禾)+(夕*ㄗ)]中即能鳴其音和雅聽者无猒也)。

飛則勁[擴-黃+(建-干+├)]
(勁甄盛反捷錢葉反說文曰勁強王逸注楚辤曰[擴-黃+(建-干+├)]
疾也勁字從力捷字本從人今俗也)。
摩訶那伽
(此云龍亦曰象今此
力士力如龍象故其名也)。
射師
(上食夜反)。
摩竭魚
(此云大體也謂
即此方巨鰲魚其兩眼如日張口如闇谷吞舟凡出濆流如潮若欲欱水壑高
下如山大者可長二百里餘也)。
安繕𨚗藥
(繕時戰反其𦰧色以青黛
可以合和眼藥然今所明自據別法也)。
延齡藥
(齡歷丁反邇雅曰延
長也廣雅曰齡年也礼記曰古之謂年為齡也)。
揳
(先結反案說文作㨝古作

相形者也)。
滲漏
(滲所禁反水潛沒也字冝作㕘經本有從喿者音早非經
所用也)。

經卷第七十九

入法界品之二十

醉傲
(傲五告杜注左傳曰傲不敬也廣雅曰傲慢也案諸字書傲字皆
從立人今經本從竪心者謬也)。
陁𨚗婆王
(阿修羅之別名未詳
其義)。
兜沙羅色
(具云兜沙兜羅色言兜沙者此云霜也兜羅水
也或有經本云兜羅沙者准知也)。
獄卒
(卒則沒反)。
長者子
瞿波羅
(案西方訓字瞿有九義此中但取地白義波羅此云守護
也謂守護心地或守護白法也)。
摩羅提國
(具云拘羅耶提數此云鬘
陁或曰摩羅耶者山名也提數中也言此國中央有摩羅耶山故因名也)。

拘吒聚落
(具云拘吒迦此云小舍或曰多家亦曰多多樓觀以
此聚落中樓閣多也)。

經卷第八十

入法界品之二十一

優曇花
(優曇此云希有也此花多時乃一開也)。
儼然坐

(儼魚儉反)。
加被
(被皮義反杜注左傳曰加益也孔安注書曰被及也
謂以益相及也又珠聚曰從加恩謂之被也)。
誓眾宣威
(誓謂
戒誓主与軍旅為要約也故鄭玄注周礼云戒誓要之以刑也毛詩傳曰
宣示也)。
聽訟断獄
(聽他寗反断都乱反孔安注書曰聽謂察
是非也周礼曰獄訟者聽而断之鄭玄注云爭罪曰獄爭財曰訟玉篇曰
断謂裁制分决之也)。
輔弼
(弼皮筆反尚書大傳曰天子必有四隣前
儀後丞左輔右弼直立而敢断廣心而從欲輔善而相承謂之輔廉潔而

切謂之弼戴礼曰弼者拂拂天子之過常立於左潔廉而切直匡過而諫
邪謂之弼也)。
阿迦尼吒天
(具云阿迦尼瑟吒天此云色究
竟天也廣釋如上苐二十二卷中)。
霑洽
(廣雅曰霑漬也王篇曰洽濡也
濡潤也霑字或通作沾也)。
炎熱
(炎于嚴反尓雅曰炎熏也郭璞云旱
氣熏灼人也)。

新譯大方廣佛華嚴經音義卷下


甲辰歲高麗國大藏都監奉
𠡠彫造