











如來廣孝十種報恩道場紀讚



「　武帝龍飛大業成，
　尊臨天下不為榮。
　浮雲富貴知如幻，
　逝水光陰念所生。
　願用髮膚酬至德，
　甘為奴僕委鴻名。
　我今為報為人子，
　父母非輕四海輕。」



(奏樂　炷香　設禮　舉香讚)


心燃五分，普遍十方。香嚴童子悟真常，鼻觀
實難量。瑞靄祥光，堪獻法中王。

南無香雲蓋菩薩　(三聲)

清淨慧菩薩摩訶薩　(又)

夫此水者，浩浩長江之內，滔滔苦海之間。金風動
而虎派龍牙，法雨灑而銀堆雪浪。或居於阿耨池畔，
或居於香象口中。流時滴滴至曹溪，灑時涓涓通覺
海。茲當紀讚十種報恩，敬陳醮典，猶恐人物往來，
身霑穢汙，有干金相，冒瀆聖聰，故憑法水灌灑醮
筵，外塵勞悉令清淨。解穢靈章，雷音諷誦。　(念咒)

醮筵內外悉清淨

光明藏菩薩摩訶薩

夫寶燭者，光明燭，性本然，祖師心印在何邊？
明鏡在心心在外，不離當念在目前。一月普光一切
水，世尊拈起掌青蓮。迦葉微微剖顏笑，一燈傳世
百燈傳。桃花峰頂風聲靜，夜冷寒窗色更鮮。若人
會得傳燈意，便是如來第一禪。

檀那虔誠，燃燭供養。

燭影輝煌，銀漢落穹蒼；紫霧盤施，丹鳳儀仙
掌。慧焰初騰，瑞氣衝宵漢；鷲嶺分來，燈燈無盡

藏。

覺樹花開，大地咸生春色；法音遐震，普天共仰
玄提。將造佛之階梯，□先由於初地。報恩法會讚
十種恩，眾等虔誠稱揚寶號。


「　佛面猶如淨滿月，
　亦如千日放光明。
　圓光普照於十方，
　喜捨慈悲皆具足。」



南無大孝釋迦牟尼佛　(念)大孝釋迦牟尼佛

初更鼓打鼕鼕的，太子身騎白馬便騰空。　(念)南無
大孝釋迦佛

雪山岩畔現法身，五更太子去修行。　(念)南無釋迦
牟尼佛

喪則致其哀，祭則致其嚴。　(念)南無大孝釋迦佛

開宗明義三千口，只因家和永不分。　(念)南無大孝
釋迦佛

孟宗哭竹冬生筍，郭巨埋兒天錫金。　(念)南無大孝
釋迦佛

王祥臥冰雪壘腰，黃香扇枕奉雙親。　(念)南無大孝
釋迦佛

丁蘭刻木為娘叫，董永賣身殯葬父。　(念)南無大孝
釋迦佛


割股救婆劉媳婦，曹俄殺子奉雙親。　(念)南無大
孝釋迦佛

羔羊跪乳報父母，人不報恩為何因？　(念)南無大孝
釋迦佛

慈鴉返哺報父母，行孝之人天眼開。　(念)南無大孝
釋迦佛

目連救母生天去，至今孝道永傳名。　(念)南無大孝
釋迦佛

上報四重恩，下濟三途苦。　(念)南無大孝釋迦佛

苦，左肩擔父，右肩擔母。恩難報父，恩難報
母。　(念)南無大孝釋迦佛

苦，十月懷胎苦，推乾就濕母，恩難報父母。　(念)
南無大孝釋迦佛

苦，臨期生產苦，恩難報母，生身守父母。　(念)南無大
孝釋迦佛

恩難報父，恩難報母。　(念)南無大孝釋迦佛

眾等皈命禮　南無大孝釋迦佛　(拈香)

南無香雲蓋菩薩　(願)香雲繚遶

夫此香者，善根種就，心地栽培。清奇本自天
然，雕琢豈由人力？蘭麝叢中推第一，旃檀林裡選
無雙。焚時瑞氣靄金爐，散作祥雲遶玉殿。一縷寒
煙纔起處，十方諸佛悉遙聞。薰成戒、定、慧香，

普供上、中、下座。今於此際，豈敢埋藏？爇向爐
中，耑伸供養。

三身四智，圓明十號之尊；八藏五乘，微妙一
真之教。悲增智增之菩薩，有學無學之聖僧，圭峰、
慈覺、明教大師。伏願六通洞鑒，五眼迴施。允我
激切之誠，克副懇禱之願。更祈過現雙親，存亡利
樂，光降醮筵，受請供養。

南無《大方便佛報恩經》　(和)大孝釋迦牟尼佛

讚十種恩儀當演

如來十種報深恩，普勸諸人孝二親。為人若不
行孝道，恐後難逢父母身。

法師指示，朗宣洪文。

《涅槃經》云：奇哉父母，生育我等，受大苦
惱。滿足十月，懷抱我身。既生之後，推乾就濕，
除去不淨，大小便利，乳哺長養，將護我身。以是
義故，我當報恩，隨順供養。

道經云：天下人民皆因父母寄胎誕育而生此
身。受氣在胎，其苦無量；懷胎十月，迅速不停；
受孕滿時，支脈俱解；其中非一，因以喪身。幼小

嬰兒提攜養育，洗浣穢濁，不憚艱辛。寧損己安，
欲兒安處。

詩云：「父兮生我，母兮鞠我。拊我畜我，長
我育我。顧我復我，出入腹我。欲報之德，昊天
罔極。」

三教本無異說，二親俱有重恩。父有生成之功，
則固比於天；母有養育之勞，則固比於地。原其大
要，略舉十焉。佛告阿難：父母恩德有其十種。何
者為十？所謂懷躭守護恩、臨產受苦恩、生子忘憂
恩、嚥苦吐甘恩、回乾就濕恩、乳哺養育恩、洗
濯不淨恩、為造惡業恩、遠行憶念恩、究竟憐憫恩。
我今為報過、現父母十種恩德，各望志誠，同為緣
助。


皈依大孝釋迦佛　(四聲　胡跪讚禮)

志心皈命禮娑婆教主、我等本師、大孝釋迦牟
尼佛


「　兜率宮中降母胎，
　胎中廓爾總兼該。
　能容法界如來孕，
　不礙塵沙佛子來。
　傷嘆子縈三障業，
　纏綿母受一年災。
　願親無復懷躭苦，
　永托蓮臺上品開。」



我今稱讚，願賜加威，攝受報恩人，同行出世
孝。

誦報恩德真言曰：
唵(引)。阿陀那僧。娑婆訶。

一歲孩兒，抱在娘懷裏。將乳共兒，吃了昏昏
睡。抱在房中，尋些生活計。願兒成人，報答娘恩
意。

(舉)懷躭守護恩難報

志心皈命禮娑婆教主、我等本師、大孝釋迦牟
尼佛


「　摩耶樹下欲攀枝，
　正值如來降誕時。

　妙體瑩然生右脅，
　慈親宛爾展雙眉。
　子生迫窄牛遭剝，
　母苦昏迷鬼欲持。
　臨產片時恩力重，
　願親早得證無為。」



我今稱讚，願賜加威，攝受報恩人，同行出世
孝。

誦報恩德真言曰：
唵(引)。阿陀那僧。娑婆訶。

兩歲孩兒，漸漸立得地。娘見兒行，肚裏生歡
喜。口裏不吃，吐與孩兒吃。願兒成人，來報娘恩
意。

臨產受苦恩難報

志心皈命禮娑婆教主、我等本師、大孝釋迦牟
尼佛


「　悉達纔生目四方，
　各行七步表殊常。
　父因返拜情尤悅，
　母得生天喜不忘。
　懶顧自身春漸老，
　笑觀兒子日偏長。
　至公不宰真端的，
　報德須依大法王。」



我今稱讚，願賜加威，攝受報恩人，同行出世

孝。

誦報恩德真言曰：
唵(引)。阿陀那僧。娑婆訶。

三歲孩兒，閃在門外裏。娘見兒行，生得娘喜
氣。叉手教兒，便來娘懷裏。願兒成人，報答娘恩
意。

生子忘憂恩難報

志心皈命禮娑婆教主、我等本師、大孝釋迦牟
尼佛


「　往省歸寧笑不休，
　養親法乳古無儔。
　飽吞必到菩提岸，
　爛嚼終乘般若舟。
　為子吐甘滋舌本，
　忍心嚥苦皺眉頭。
　我今願托如來力，
　隨侍親歸法性遊。」



我今稱讚，願賜加威，攝受報恩人，同行出世
孝。

誦報恩德真言曰：
唵(引)。阿陀那僧。娑婆訶。

四歲孩兒，閃在門而外。看見三寶，合掌便禮。
願兒早早，離了塵勞地。龍華會上，與娘親授記。

嚥苦吐甘恩難報

志心皈命禮娑婆教主、我等本師、大孝釋迦牟
尼佛



「　紫摩金身色可誇，
　冰清玉潔了無瑕。
　面如秋夜團團月，
　足步紅蓮朵朵花。
　就濕投身甘穢濁，
　回乾任子臥橫斜。
　願親迥出塵埃表，
　無復情雲四面遮。」



我今稱讚，願賜加威，攝受報恩人，同行出世
孝。

誦報恩德真言曰：
唵(引)。阿陀那僧。娑婆訶。

五歲孩兒，便知天和地。送在學堂，學些由山
水。到我靈山，替娘蒙授記。願兒成人，報答娘恩
意。

回乾就濕恩難報

志心皈命禮娑婆教主、我等本師、大孝釋迦牟
尼佛


「　歡喜園中興味濃，
　母恩求報意偏工。
　慈風乍扇恩波舉，
　法雨纔施業火空。
　血乳養兒甯起念，
　齒牙嚼飯肯欺功。
　雪山真味何曾失？
　會得宜將日日供。」




我今稱讚，願賜加威，攝受報恩人，同行出世
孝。

誦報恩德真言曰：
唵(引)。阿陀那僧。娑婆訶。

六歲孩兒，送在學堂裏。細讀詩書，學些文章
義。娘去送飯，送與孩兒吃。願兒成人，報答娘恩
意。

乳哺養育恩難報

志心皈命禮娑婆教主、我等本師、大孝釋迦牟
尼佛


「　太子初生道力餘，
　九龍吐水浴金軀。
　不須俗子頻揩拭，
　端為眾生作範模。
　頗恨形軀多垢穢，
　徒勞父母幾勤劬。
　泥蓮河畔垂千古，
　效學如來得也無。」



我今稱讚，願賜加威，攝受報恩人，同行出世
孝。

誦報恩德真言曰：
唵(引)。阿陀那僧。娑婆訶。

七歲孩兒，五更清早起。不叫爺娘，便去學堂
裏。娘在家中，心裏生憂慮。願兒成人，報答娘恩
意。

洗濯不淨恩難報

志心皈命禮娑婆教主、我等本師、大孝釋迦牟

尼佛


「　導化人天戒力強，
　堅持世嗣即繁昌。
　故拋禁苑為人子，
　終證菩提號法王。
　情愛有些纏子女，
　冤讎無限惱爺娘。
　如何截斷從前事，
　不見金牛刃落霜。」



我今稱讚，願賜加威，攝受報恩人，同行出世孝。

誦報恩德真言曰：
唵(引)。阿陀那僧。娑婆訶。

八歲孩兒，才得漸成氣。欲想劬勞，恩深難得起。
二十四孝，都在人心裏。長大成人，方知娘恩意。
為造惡業恩難報

志心皈命禮娑婆教主、我等本師、大孝釋迦牟
尼佛


「　故國天宮任往還，
　喜將禪悅奉慈顏。
　父王意地澄如水，
　慈母情田靜若山。
　有子已行千里遠，
　勞親注想百年間。
　勸君且學如來行，
　莫似萊衣只戲斑。」



我今稱讚，願賜加威，攝受報恩人，同行出世

孝。

誦報恩德真言曰：
唵(引)。阿陀那僧。娑婆訶。

九歲孩兒，纔得漸成氣。郭巨埋兒，他從孝心
起；王祥臥冰，感動天和地；孟宗哭竹，現筍與娘
吃。

遠行憶念恩難報

志心皈命禮娑婆教主、我等本師、大孝釋迦牟
尼佛


「　父母俱拋亦自安，
　淨居忉利去何難？
　塵剎互遍曾無礙，
　根境相含切好看。
　老死路途雖隔絕，
　髮膚情念沒遮欄。
　人間甘旨難呈獻，
　願侍雙親般涅槃。」



我今稱讚，願賜加威，攝受報恩人，同行出世
孝。

誦報恩德真言曰：
唵(引)。阿陀那僧。娑婆訶。

十歲孩兒，自有衝天志。不學諸人，空老一百
歲。孝順爺娘，還生孝順子。普勸諸人，報答娘恩
意。

究竟憐憫恩難報

現在父母恩難報

過去父母恩難報

志心皈命禮，恩父慈母。天下悲傷，懷胎十月受艱

辛，每日昏沈如重病。臨期生產，命在須臾，是男
是女母心慌。乳哺三年娘辛苦，推乾就濕，恩受嬌
兒。伏能長大成人，先要婚姻完備。殺生害命，造
惡無邊。男女對對團圓，母親無常來到。喉中氣斷，
眼下分離。三魂杳杳往陰司，七魄幽幽歸地府。
閻羅判問：作何善因？當時口內無回言，兩眼雙雙
流淚。獄官判問：聽說原由。你在世上為人，多造
罪愆深重。生男養女，血污地祗。江邊洗濯衣裳，
不淨穢污水府。陰司按內，惡薄分明。如今取到陰
司，只得將身受苦。

獄官分付馬面牛頭，等時打上鐵床，重重腳縛扚拷。
油鐺火熬，煎煮炮燒。將身勒上刀山，又使牛耕鋸
解。愁雲暗暗，黑霧漫漫。親男親女在何方？恩愛
夫妻不見面。啼聲大哭，日夜悽惶。早知有此業因
緣，何不生前求懺悔？如今方省，儘是虛沒。
奉勸世上為人，早早回心向善。早朝念佛，暮禮如
來。百年命盡了無常，不怕陰司並地府。南無大悲
大願、大聖大慈報恩德菩薩摩訶薩。伏願不違本誓，
憐愍有情。攝受報恩人，同行出世孝。

誦報恩德真言曰：
唵(引)。阿陀那僧。娑婆訶。

志心皈命禮，靈山會上釋迦尊。報答爺娘養育恩，
養我一身無報答。發心齋戒禮血盆，在堂父母增延
壽，過去父母早超昇。我今禮拜佛如來，願我雙親

離苦難。

南無大悲大願、大聖大慈、我等本師、大孝釋
迦牟尼佛

南無三界師、四生父、釋迦如來兜率來儀相

南無三界師、四生父、釋迦如來王宮托化相

南無三界師、四生父、釋迦如來子夜出城相

南無三界師、四生父、釋迦如來泥蓮沐浴相

南無三界師、四生父、釋迦如來雪山修道相

南無三界師、四生父、釋迦如來樹下降魔相

南無三界師、四生父、釋迦如來靈山說法相

南無三界師、四生父、釋迦如來雙林入滅相

佛說威靈降寶臺，眾生有難挂心懷。

觀音菩薩灑淨水，靈山請出世尊來。

南無讚如來，第一號，毗那園內摩耶到，無憂
樹下降金身，累劫修行成佛道。

南無讚如來，第二號，九龍吐水霞光照，地湧

金蓮捧世尊，累劫修行成佛道。

南無讚如來，第三號，四門遊翫觀生老，回頭
看時不久常，累劫修行成佛道。

南無讚如來，第四號，棄捨皇宮去修道，夜至
三更天神報，累劫修行成佛道。

南無讚如來，第五號，天王乘馬雲中報，城南
留下馬蹄蹤，累劫修行成佛道。

南無讚如來，第六號，不戀皇宮去修道，信香
一炷付耶輸，累劫修行成佛道。

南無讚如來，第七號，雀巢冠頂三層遶，蘆
芽穿膝不曾移，累劫修行成佛道。

南無讚如來，第八號，盤陀石上談經教，泥蓮
河內浴金身，累劫修行成佛道。


南無讚如來，第九號，梵王太子親身到，耶輸
宮主離火坑，累劫修行成佛道。

南無讚如來，第十號，夫人踏往靈山告，世尊
一指化紅蓮，累劫修行成佛道。

南無讚如來，十一號，時時演說三乘教，度盡
眾生佛會來，累劫修行成佛道。

南無讚如來，十二號，泥蓮沐浴清波沼，洗滌
塵勞溫湯澡，累劫修行成佛道。

南無讚如來，圓滿號，天宮裏面多快樂，仙童
玉女捧香華，累劫修行成佛道。

願共諸眾生，一心頭面禮大孝釋迦佛


「　長空象駕日輪紅，
　命生迦羅淨梵宮。
　富落雪山修萬行，
　貴榮鹿苑闡宗風。
　金光照處天人集，
　玉輦行時釋梵宗。
　滿月慈容黃金相，
　堂堂具足法王雄。」



身色如金山，端嚴甚微妙。如淨琉璃中，內現
真金相。世尊功德，難盡讚揚。

紀讚疏章，法師宣讀

(稱念)真如湛寂體圓明


(念)南無大孝釋迦佛　(稱念)南無大孝釋迦牟尼
佛

昔日我佛梵王太子，在摩耶腹中顯神通，七步
現天宮。

(念)南無大孝釋迦佛　(稱念)南無大孝釋迦牟尼佛
我佛降誕生時　(外壇化奏)

(稱念)南無大孝釋迦牟尼佛，遙望光臨道場。　(宣引)
駕祥雲菩薩

釋迦示六年之苦行，道果圓成；破六欲之天魔，神
光閃爍。菩薩齊修於六度，為眷屬之莊嚴；聲聞皆
證於六通，作前後之圍遶。授記則六合乾坤震動，
說法則六時花雨繽紛。妙德難思，恩光普被。今當
紀讚上聖，答報親恩，虔具疏文一函，上詣總相門
中。　(呈進)

躬伸禮請

  
  * 
報恩會上諸佛菩薩
  * 
紀讚壇中無邊賢聖
  * 
法報化身釋迦文佛
  * 
十方剎海諸大菩薩
  * 
聲聞羅漢護法善神
  * 
造著孝論三大祖師

普座下，禮請光臨道場，證盟修奉。伏惟使者，
抱持情涃，參叩蓮薹，瞻望聖顏，雲臨法會。檀那

捧杯，奠茶餞送。遙望慈悲，光臨法場。

凡情上達大圓鏡　(又)

(加持獻花寶座淨金輪座　（至）報恩德真言)


「　妙寶蓮花清淨座，
　法空空寂妙難思。
　空中妙有普莊嚴，
　此是如來法空座。」



唵(引)。伽摩羅耶。娑婆訶。


「　莊嚴清淨金剛座，
　我佛跏趺轉法輪。
　一千諸佛證菩提，
　次第現身登寶座。」



唵(引)。紹知伽陀。虎𤙣畔。


「　武帝至尊仁孝念，
　甘為奴僕報劬勞。
　著儀動地雨天花，
　父母非輕四海輕。」



唵(引)。阿陀那僧。娑婆訶。

信禮報恩德菩薩

(奏樂　炷香　陳供　醮儀　獻於諸聖位前)

讚供養偈


「　我今奉獻甘露食，
　量等須彌無過上。
　色香美味遍十方，
　合會聖賢哀納受。」



普伸供養真言曰：
唵。誐誐南。三婆嚩。嚩嚩嚩。

(奠茶　化錢　謝恩四叩首畢　奏樂　詣於十種報恩位前)

(炷香　設禮　陳獻醮儀)


「　一報天地蓋載恩，
　二報日月照臨恩，
　三報國王水土恩，
　四報父母養育恩。
　現在雙親增福壽，
　過去父母早超昇。」




普伸供養真言曰：
唵。阿陀那僧。娑婆訶。

報恩德菩薩摩訶薩

(謝恩　設禮十二叩首　大眾遶壇　吟偈回向)


「　長把一心禮佛天，
　命延鞏固自悠然。
　富因廣積來生福，
　貴為深根宿世緣。
　金磬聲中吟風韻，
　玉龍頂上裊龍涎。
　滿門俱是俊才子，
　堂上恭欽二老仙。」





如來廣孝十種報恩提綱密教儀文節次合集終



〔附〕十種報恩讚

大孝釋迦，出廣長舌相，演說真經，普勸人歸向。
父母劬勞，廣說無邊量。十種深恩，次第依經唱。

懷躭守護，父母恩難報。身重如山，困悶多憂
惱。飲食無味，唇口常乾燥。起臥昏沈，夜夢多顛
倒。

一謝懷躭守護恩　大孝釋迦牟尼佛

臨產受苦，父母恩難報。破腹開腸，苦痛多憂
惱。血流遍地，忙把神來告。保護娘身，子母團圓
好。


二謝臨產受苦恩　大孝釋迦牟尼佛

生子忘憂，父母恩難報。喘氣微微，忙把孩兒
抱。是男是女，只是親生好。愛惜嬌兒，恰似牟尼
寶。

三謝生子忘憂恩　大孝釋迦牟尼佛

嚥苦吐甘，父母恩難報。美味甘甜，只要孩兒
飽。神袖懷揣，不避人嫌臊。養大成人，要侍雙親
老。

四謝嚥苦吐甘恩　大孝釋迦牟尼佛

回乾就濕，父母恩難報。乾處兒眠，濕處娘身
倒。生怕哭啼，常把孩兒抱。屎尿交流，從不
瞋煩惱。

五謝推乾就濕恩　大孝釋迦牟尼佛

乳哺養育，父母恩難報。兩乳開懷，只願孩兒
飽。八斛四鬥斗佛口分明交。拶碎娘身，恰似枯竹

槁。

六謝乳哺養育恩　大孝釋迦牟尼佛

洗濯不淨，父母恩難報。生遇冬天，溫水將兒
澡。垢穢腥膻，洗時無煩惱。此等恩情，長大將何
報？

七謝洗濯不淨恩　大孝釋迦牟尼佛

遠行憶念，父母恩難報。買賣經商，父母多年
少。母在家中，倚定門上靠。腸斷目暝，只等孩來
到。

八謝遠行憶念恩　大孝釋迦牟尼佛

為造惡業，父母恩難報。養女生男，只要聰明
好。莫起讎嫌，父母生煩惱。孝順爺娘，萬代享安
樂。

九謝為造惡業恩　大孝釋迦牟尼佛

究竟憐憫，父母恩難報。受戒持齋，皈依如來
教。願我雙親，離苦生天道。不墮輪迴，流傳萬世

孝。

十謝究竟憐憫恩　大孝釋迦牟尼佛


「　斗轉星移在碧霄，
　香煙寥落白雲飄。
　如來暫宿那伽定，
　明日精虔再叩朝。」




