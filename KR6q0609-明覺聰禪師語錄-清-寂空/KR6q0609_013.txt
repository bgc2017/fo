










明覺聰禪師語錄卷第十三　　　辨三
嗣法門人戒弘編

頌古

「世尊初生下廼以一手指天一手指地周
行七步目顧四方云天上天下惟吾獨尊。」

【

「　混沌乾坤總一靈全身裏許未彰形生時子母同啐啄突出禍胎便唬人」

】

「世尊一日陞座大眾集定文殊白椎云諦
觀法王法法王法如是世尊便下座。」

【

「　囓鏃之機猶是鈍那堪陞座法如斯座中若有江南客休向樽前唱鷓鴣」

】

「世尊靈山會上有一女子於佛前入定佛
勅文殊出之文殊遶女子三匝鳴指一下
乃托至梵天盡其神力而不能出世尊曰
假使百千文殊亦出此女子定不得下界

有罔明菩薩能出此定須臾從地湧出佛
勅令出罔明却至女子前鳴指一下女子
從定而出。」

【

「　大定廓無門了無相動靜平等如虛空因邪却打正瞿曇女子壁立萬仞處漏泄陽春文殊罔明大洋海底頭出頭沒咄咄揭開正眼觀將來總是一場乾打哄」

】

「罽賔國王秉劍至獅子尊者前問曰師得
蘊空否祖曰巳得蘊空王曰離生死否祖
曰巳離生死王曰既離生死可施我頭祖
曰身非我有何悋於頭王即揮劍斷尊者
頭白乳湧高數丈王之右臂旋亦墮地七
日而終。」

【

「　不即不離何蘊空罽賔猶問起驚風乞


】

「達磨初見梁武帝帝問曰如何是聖諦第
一義磨云廓然無聖帝曰對朕者誰磨云
不識帝不契。」

【

「　廓然無聖空谷聲應動容不墮悄然機狂人尋頭因照鏡忠言截舌逆耳不聽從此驀渡江面壁提祖印分皮分髓大誵訛展轉事從叮囑起咄」

】

「洞山和尚因僧問如何是衲僧孔竅山云
十八女兒不繫裙。」

【

「　衲僧孔竅難摸索任汝喚他破木杓十八女兒不繫裙頭戴花冠赤雙脚」

】

「雲門因僧問如何是一代時教門云對一

說。」

【

「　對一說子規樹上多饒舌懊恨空山啼不休却把春風輕漏泄花溶溶雲曳曳添得普賢眼中屑」

】

「雲門因僧問如何是目前機門云倒一說。」

【

「　倒一說貴買硃砂畫明月非是目前機亦非玄妙訣黑似漆白如雪爍迦羅眼莫能別」

】

「高沙彌住庵後一日歸來省藥山值雨山
曰你來也高曰是山云可煞濕高云不打
者個鼓笛雲巖云皮也無打什麼鼓道吾
云鼓也無打什麼皮藥山云今日大好一
場曲調。」

【

「　三個孩兒打花鼓一邊唱了一邊舞胡笳曲調雖分明識者聽來不合譜」

】


「巖頭因沙汰鄂州作渡子兩岸各掛一板
有人過渡打板一下頭乃舞棹迎之一日
因婆子抱一孩兒來問呈橈舞棹即不問
且道婆子手中兒甚處得來頭便打婆云
婆生七子六個不遇知音祇者個也不消
得便拋向水中。」

【

「　野艇泛滄浪雲寒樹色蒼澄淵施桂棹問者絕商量靈機發樞也獰龍活捉啐啄同時也真風度籥婆子脫體賣風流龍蛇陣上看謀略」

】

「楞嚴經云見見之時見非是見見猶離見
見不能及。」

【

「　王公春戲躍青驄手握金鞭望海東村酒野花偏媚客歸來無限意無窮」

】

「臺山路上有一婆子僧問臺山路向甚處

去婆云驀直去僧纔行婆云好個阿師便
恁麼去後有僧舉似趙州州云待我為你
勘破遂往問臺山路向甚處去婆云驀直
去州纔行婆云好個阿師便恁麼去州歸
舉似大眾我為你勘破婆子了也。」

【

「　古佛當時只趙州惱亂叢林卒未休眼光爍破四天下機關逈別孰同儔樹高枝大招風雨虎踞當途惹戈矛勘破老婆無伎倆如今四海水平流」

】

「南泉因東西兩堂爭猫兒泉乃提起云大
眾道得即救取道不得即斬却也眾無對
泉遂斬之晚趙州外歸泉舉似州州乃脫
草鞋安頭上而去泉云子若在即救得猫
兒。」

【

「　善施社稷之權能用定亂之劍萬人叢


】

「報慈嶼讚龍牙真云日出連山月圓當戶
不是無身不欲全露牙一日在帳裏坐僧
問不是無身不欲全露請師全露牙撥開
帳云還見麼僧云不見牙云不帶將眼來
嶼後聞乃云龍牙只道得一半。」

【

「　偏中有正正中偏黑狗銀蹄烏半邊帳幔揭開全體現更無回互絕廉纖」

】

「趙州問僧發足甚處僧云雪峰州云雪峰
有何言句示人僧云尋常道盡十方世界
是沙門一隻眼爾等諸人向甚處屙州云
闍黎若回寄個鍬子去。」

【

「　一舉四十九窮漢露家醜趙州寄鐵鍬


】

「昔有古德齋時不赴堂侍者請赴堂德云
我今日庄上喫油餈飽云和尚未曾出入
德云汝去問庄主者方出門忽見庄主歸
謝和尚庄上喫油糍。」

【

「　未動脚跟天下遍被人拶着露頭面分明舉似更狐疑且喜庄頭通一線」

】

「臨濟將示寂謂眾曰吾去後不得滅却正
法眼藏三聖出云爭敢滅却和尚正法眼
藏濟云巳後有人問汝向他道甚麼聖便
喝濟云誰知吾正法眼藏向者瞎驢邊滅
却。」

【

「　長安風月古如今可笑安心病更深臨濟正眼瞎驢滅玉斧慣將祖道平金雞啄破琉璃殼猛虎插翅出山林克家之


】

「麻谷持錫到章敬遶禪牀三匝振錫一下
叉手而立敬云是是谷便去次到南泉遶
禪牀三匝振錫一下叉手而立泉云不是
不是谷云章敬道是和尚為甚麼道不是
泉云章敬是汝不是此是風力所轉終成
敗壞。」

【

「　麻谷叅訪驗作家是與不是辯正邪放行也推車合轍把住也別有生涯金錫振兮全體用卓然立兮機獨逈到處春社唱神歌好手手巾呈好手」

】

「一喝金剛王寶劍。」

【

「　三尺龍泉光燦膽佛來魔來一齊斬遼空一鏃破三關萬里江山悉平坦」

】

「一喝踞地獅子。」


【

「　金毛踞地無窠臼奮迅驚羣誰敢禦哮吼頓破野狐心遠遠逃潛無覔處」

】

「一喝探竿影草。」

【

「　探竿衡鑑巳隨身拈出人前辯偽真非是超宗異目者莫將魚目當珠珍」

】

「一喝不作一喝用。」

【

「　一喝不作喝商量大用全提振祖綱是聖是凡俱點額奚須較論短和長」

】

「曹洞五位君臣。」

【

「　正中偏月浸銀河冷淡天三更玉女垂簾睡曉來照鏡自羞顏」




「　偏中正空王殿上曾宣令誰敢當頭觸聖顏三下鳴鞭肅寂靜」




「　正中來掛印雷霆上築臺揮㦸能招回落日金梁跨海非凡材」





「　兼中至菸菟巳有食牛志天生骨氣力威雄獨踞當途距爪利」




「　兼中到閶闔九重旗擁道經文緯武早排班豈容暗裏來投到」

】

「奪人不奪境。」

【

「　風擊天高鳥絕踪深山幽谷鮮人逢夜來明月千峰白荒草閑花滿徑紅」

】

「奪境不奪人。」

【

「　牢關據住擊難開略許閑人任徃來塞外將軍行正令狼煙掃盡掣旗回」

】

「人境兩俱奪。」

【

「　弓指陣前爭日月血流垓下定乾坤興亡不管渾閑事土曠人稀莫可論」

】

「人境俱不奪。」

【

「　夜靜松邀月到家一棚花影漾袈裟僧


】

「巖頭昔在鄂州撑渡時遇僧去雪峰託僧
傳語云我近日將三文錢買得一個黑老
婆逐日撈蝦摝蜆且與麼過時僧至雪峰
舉巖頭前話峰乃下禪牀云窮鬼子窮鬼
子道我快活不徹。」

【

「　風流和尚是巖頭娶個老婆黑似漆灰頭土面聰明王摝蝦撈蜆度殘日綠柳溪頭唱哩囉夜宿蘆花當草蓆自揚家醜傳雪峰惟有同條諳此意」

】

「趙州因僧問狗子還有佛性也無州云無
僧云上至諸佛下及螻蟻皆有佛性狗子
因甚却無州云為伊有業識在。」

【

「　趙州狗子無佛性七殺金星在命宮攪得一家不和睦錯拳打殺阿家翁」

】


「雲葢安因僧問如何是獅子子安云善能
哮吼僧撫掌云好手好手安云青天白日
却被鬼迷僧作掀禪牀勢安便打僧云驢
事未了馬事到來安云灼然作家僧拂袖
出去安云將甌盛水擬比大洋。」

【

「　金毛獅子善哮吼驚起須彌空裏走北斗七星顛倒顛普化法堂翻筋斗掣電機直下掃烈烈轟轟雲葢老」

】

「臨濟問黃檗如何是佛法的的大意檗便
打如是三問皆被打遂辭檗至大愚於大
愚言下大悟。」

【

「　太歲當頭坐命宮靈符雖遣亦逢凶崚嶒鐵面輕翻轉便自操戈滅祖宗」

】

「普化常入市振鐸云明頭來明頭打暗頭
來暗頭打四方八面來旋風打虛空來連

架打一日臨濟令僧捉住云或遇不明不
暗來時如何化拓開云明日大悲院裏有
齋僧回舉似臨濟濟云我從來疑着這漢。」

【

「　全機超卓殺活縱橫大用現前不存軌則臨濟老察秋毫坐斷山雲不放高慣能相敵巨靈手退身一步是良謨」

】

「泉大道訪慈明明問片雲橫谷口遊人何
處來泉云夜來何處火燒出古人墳明云
未在更道泉遂作虎聲明以坐具打一下
泉推明就位明亦作虎聲泉云我叅七十
餘員善知識今日始遇作家。」

【

「　水將杖探金將火試賔主互換顯全機大用天旋無忌諱區區投璞鑑知音價增十倍必須貴一拶一捺露風䂓劍閣翻身超前軌」

】


「長沙因僧問本來身還成佛否沙云你道
大唐天子還刈茅割稻否僧云成佛又是
何人沙云是你成佛知不知。」

【

「　本身是佛須勘破雪上加霜曾嶮墮大唐天子第一人豈去刈茅與割稻金毛踏倒玉欄干堪笑瞎驢推水磨」

】

「五祖演禪師謝監收上堂人之性命第一
須是○欲得成此○先須防於○若是真
○人○○。」

【

「　一二三四五六圈拈起龜毛一串穿血濺梵天舌墮地依然搭在九郎田」

】

「涅槃經云清淨行者不入涅槃破戒比丘
不入地獄。」

【

「　涅槃地獄兩無著一個瞎驢三隻脚常遊花舘樂欣欣葡萄美酒戀貪着不忘


】

「龍牙遁初叅翠微問如何是祖師西來意
微云與我過禪板來遁纔過微接得便打
遁云打即任打要且無祖意又叅臨濟亦
如是濟令過蒲團遁纔過濟接得便打遁
云打即任打要且無祖意遁住後有僧問
和尚當年問二尊宿祖意明也未遁云明
即明已要且無祖意。」

【

「　龍牙祖意問師家禪板蒲團對不差鶻眼龍睛須辨的縱橫殺活較些些一勘過二勘過佛祖機關曾明破忠臣至死不改言提獎欽賢道遠播」

】

「雪峰示眾云南山有一條鱉鼻蛇汝等諸
人切須仔細看長慶云今日堂中大有人
喪身失命僧舉似玄沙沙云須是稜兄始

得僧云和尚作麼生沙云用南山作麼雲
門以拄杖攛向峰前作怕勢。」

【

「　雪峰拋出險崖句誘引羣兒弄鱉鼻自有靈機展變通各出手眼提祖印死蛇弄活好驚人沒齒咬人無藥治五湖衲子知不知珍重叅方須仔細」

】

「維摩居士問文殊何等是菩薩入不二法
門殊云如我識者於一切法無言說無識
無示離諸問荅是為入不二法門於是文
殊問維摩言我等各自說巳仁者當說何
等是菩薩入不二法門維摩默然。」

【

「　打鼓弄琵琶相逢兩會家不二法門旨黑豆未生芽秋水澄空兮練色霜月皎漢兮無瑕絕踪跡沒週遮八面團圞無縫𦉑摩醯三眼難鑒他」

】


「歸宗剗草次有座主來叅偶見一蛇過宗
遂鋤斷主云久响歸宗元來是個麄行沙
門宗云你粗我粗主云如何是祖宗豎起
鋤頭主云如何是細宗作斬蛇勢主云與
麼則依而行之宗云依而行之且置你甚
處見我斬蛇主無對。」

【

「　歸宗老刪荒草金鋤揮去斬癡頑大用玄機如電掃淨妙法身全體彰岸頭生死即慈航姹女巳歸霄漢去獃郎猶自守空房」

】

「徑山䇿謁雲巖游禪師取道雲居值雪遂
留月餘一日聞板聲豁然大悟及造雲巖
游遙見指云者漢甚處見神見鬼來䇿云
雲居聞板聲來游云聞後如何䇿云打破
虛空全無把柄游云向上事未在䇿云東

家暗坐西家廝罵游云嶄然超出佛祖他
日起家一麟足矣。」

【

「　月漾漾雲悠悠默然冷地唱凉州旱地忽聞雷電掃驚醒紅爐臥鐵牛歸云來兮賊贓露遠投璞兮辨真偽鵝王擇乳素非鴨類」

】

「俞道婆凡見僧來便云我兒僧擬議便掩
却門佛燈和尚往勘之婆見如前喚燈云
爺在甚麼處婆轉身拜露柱燈便蹋倒云
將謂有多少奇特便出婆起身云兒兒且
來識你則個燈不顧。」

【

「　經綸學富眼葢乾坤誘得羣子遠涉閨門雷驚掣電也蟄起出戶鵬摶擊海也攪亂星昏一曲離騷歸去後清風江上少人論」

】


「趙州因僧問萬法歸一一歸何處州云我
在青州做領布衫重七觔。」

【

「　萬法歸一歸何處生鐵秤錘活活鋸虛空背上刮龜毛裂破腦門血濺地赤骨𩪸絕忌諱𣰦𣯶布衫重七觔覔他來處提不起咄」

】

「黃龍南垂語云鐘樓上念讚牀脚下種菜
時如何黃檗勝云猛虎當路踞。」

【

「　鐘樓上唱無腔讚牀脚下種無根菜叢林跳出沒牙蟲毒尾九條攤世界」

】

「古德垂語云一畝之地三蛇九鼠。」

【

「　李靖三兄生九子用中相背性相知更聽輪王宣密令一頓赴動各行持」

】

「洛浦叅夾山不禮拜乃當面叉手而立山
云鷄栖鳳巢非其同類出去洛云自遠趨

風乞師一接山云目前無闍黎此間無老
僧洛便喝山云住住且莫草草匆匆雲月
是同溪山各異截斷天下人舌頭則不無
闍黎爭教無舌人下語洛佇思山便打。」

【

「　濟稱華美奪魁標赤稍金鱗尾未燒妙握乾坤司造化冰肌碎玉鑑衡雕夾山老武鈐韜截斷舌頭安國法機離正位體全超」

】

「同安問僧近離甚處僧云東州安云雙澗
孤松烟青月白那個是上座主人公僧云
始届同安便遭此問安云記劍刻舟破珠
求影豈不是闍黎境界喫茶去僧云那個
是同安正主安云途中駒子不勝驊騮僧
禮拜安云誣人打令舞拍全無。」

【

「　松烟幕幕澗水灔灔虎笑巖吹觱聲龍


】

「雪峰在德山作飯頭一日飯遲方曬飯巾
次見德山托鉢至法堂前峰問鐘未鳴鼓
未响托鉢向甚處去山便歸方丈峰舉似
巖頭巖云大小德山未會末後句山聞令
侍者喚頭來問汝不肯老僧那巖密啟其
意山休去至明日陞堂果與尋常不同巖
至僧堂前撫掌大笑云且喜老漢會末後
句天下人不奈伊何雖然如是只得三年
活。」

【

「　冰寒在水青出於藍德山父子半癡半憨末後句子覿面相瞞臨機變通也指鹿為馬密啟其意也不落言詮巖頭老


】

「風穴上堂云若立一塵國家興盛野老顰
蹙不立一塵家國喪亡野老安貼於此明
得闍黎無分全是老僧於此不明老僧即
是闍黎闍黎與老僧亦能悟却天下人亦
能迷却天下人要識闍黎麼左邊一拍云
者裏是要識老僧麼右邊一拍云者裏是。」

【

「　夷齊廉潔遯高岡徒說辭金還趙王清白門庭風化度名超道業兩難忘」

】

「明招一日去保寧於路逢見保寧長老明
便問兄是道伴中人自點鼻云者個閡塞
我不可徹與我拈却少時得麼寧云和尚
有來多少時招云噫洎賺我踏却一緉草
鞋便轉國泰代云非但某甲諸佛亦不奈

何招云因什麼以巳防人。」

【

「　狹路相逢遇作家探竿影草驗龍蛇根塵拈却靈通竅肯諾全機逈絕遮山瘦松而有秀蚌吐珠而無瑕莫輕忽弄爪牙虎口鵲兒難奪他」

】

「圓悟勤夜叅遠瞎堂出問淨躶躶空無一
物赤骨律貧無一文戶破家亡乞師賑濟
悟云七珍八寶一時拏遠云禍不入慎家
之門悟云機不離位墮在毒海遠便喝悟
以拄杖擊禪牀云喫得棒也未遠又喝悟
連兩喝遠便禮拜。」

【

「　破戶蕭條一物無蕩然靡寄絕親疎窮途指出衣中寶病者奪他肘後符入深穴捋虎鬚肆橫一喝太心麄傍敲正打全殺活迷雲破處太陽孤」

】


「日容和尚因奯上座叅撫掌三下云猛虎
當軒誰是敵者奯云俊鷂冲天阿誰捉得
日云彼此難當奯云且休未斷者公案日
將拄杖舞歸方丈奯無語日云死却者漢
也。」

【

「　二鼠侵藤是誰得力奪角衝關彼此得失展拓也超山川之奇峻縱奪也奪河漢之清潔鼻孔正眼端的九苞彩鳳舞丹霄鈍鳥籬邊尋啄食」

】

「雲門因僧問如何是法身向上事門云向
上事與你道即不難作麼生會法身僧云
請和尚鑑門云鑒即且置作麼生會法身
僧云與麼與麼門云者個是長連牀學來
底我且問汝法身還解喫飯麼僧無語。」

【

「　水淨於螺碧風光滿目青雲收天際外


】

「洞山初因僧問如何是佛山云麻三觔。」

【

「　麻三觔一秤稱恰好鈎頭意分明莫向言中討本是鄭州梨喚作青州棗不識大哥妻東村王大嫂」

】

「雲門上堂云乾坤之內宇宙之間中有一
寶秘在形山拈燈籠向佛殿裏將三門來
燈籠上作麼生自代云逐物意移又云雲
起雷興。」

【

「　死蛇頭上出荒草露出珊瑚日杲杲黑漆崑崙下滄溟簸土揚塵沒處討西舍白蕭公東鄰黃大嫂分明只在九郎家眨眼已過長安道」

】


「僧問九峰虔如何是頭峰云開眼不覺曉
僧云如何是尾峰云不坐萬年牀僧云有
頭無尾時如何峰云終是不尊貴僧云有
尾無頭時如何峰云雖飽無力僧云直得
頭尾相稱時如何峰云兒孫得力室內不
知。」

【

「　有頭無尾在半途無頭有尾生慚愧出入行藏自家知超機限量絕倫配高着眼切須會圓陀陀無向背金針玉線孔相投綉出鴛鴦成一對」

】

「溈山示眾云老僧百年後向山下作一頭
水牯牛左脇書五字云溈山僧某甲此時
喚作溈山僧又是水牯牛喚作水牯牛又
是溈山僧喚作什麼即得。」

【

「　溪山易改稟性難移猫兒唾洗臉鷄澡


】

「同光帝謂興化云寡人收得中原一寶只
是無人酧價化云借陛下寶看帝以兩手
引幞頭膝上化云君王之寶誰敢酧價。」

【

「　明眼君王久蘊珍等閑拈出示知音最尊最貴誰酧價挂向街頭賣至今」

】

「鄧隱峰一日推車次馬祖展脚在路上坐
峰云請師收足祖云巳展不縮峰云巳進
不退乃推車碾損祖脚祖歸法堂執斧子
曰適來碾損老僧脚底出來峰便出於祖
前引頸祖乃置斧。」

【

「　路逢劍客須呈劍大用之機全體現據令當仁不讓師臨危險處豈驚戰」

】

「南泉住庵時有一僧到庵泉向伊道我上

山去作務待齋時做飯自喫了送一分來
少時其僧自做飯喫了一時打破家事就
牀臥泉待不見來便歸庵見僧臥泉就伊
邊臥僧便起去泉住後曰我住庵時有個
靈利道者直至如今不見。」

【

「　自家勾賊養家裏目識錙銖難辨伊大膽還他須鑑賞攙旗奪鼓丈夫兒家罄空物件破歸來看見同牀臥撩衣去後更思君也是貧兒思舊貨」

】

「黃檗在南泉首座一日捧鉢向南泉位上
坐泉入堂見乃曰長老甚麼年行道檗云
威音王巳前泉云猶是王老師兒孫在下
去檗便過第二位坐。」

【

「　天睿神機卓爾超萬人叢裏奪高標直饒逈出威音外未免平途跌一交」

】


「仰山叅古提和尚古云去汝無佛性山又
手近前三步應諾古笑云子甚處得此三
昧來山云我從躭源處得名溈山處得地
古云莫是溈山的子麼山云世諦即不無
佛法即不敢仰山却問古和尚從甚處得
此三昧來古云我從章敬處得此三昧仰
山云不可思議來者難為凑泊。」

【

「　賔驗主主驗賔如珠盤輥越光新拶着通身是手眼唱愈高和愈精據住也吞聲削跡放開也照用同行日旋三昧靈通處胸藏六合發天真」

】

「睦州問座主講甚麼經主云涅槃經州云
問一段義得麼主云得州以脚踼空吹一
吹云是什麼義主云經中無此義州云脫
空謾語漢五百力士揭石義却道無。」


【

「　靈鋒寶劍驗龍蛇擊碎驪珠光透波誰識睦州孤峻處葛藤特地越增多」

】

「普融藏主入五祖演室次祖舉問倩女離
魂話且道那個是真的藏主有契遂呈偈
曰二女合為一媳婦機輪截斷無回互從
來往返絕踪繇行人莫問來時路祖印可。」

【

「　一念未生全體現異身妄見各分離去時自有通人愛回合生緣是舊妻」

】

「臺山秘魔巖和尚嘗持木叉每見僧來禮
拜即叉却頸曰那個魔魅教汝出家那個
魔魅教汝行脚道得也义下死道不得也
义下死速道速道學徒鮮有對者。」

【

「　傾湫倒嶽赴來機殺活全提不眨眉雖是躬能入虎穴徒勞不得虎兒兒」

】

「興化獎因僧問四方八面來時如何獎云

打中間底僧禮拜獎云昨日赴個村齋中
途遇一陣卒風暴雨却向古廟裏躲得過。」

【

「　四方八面逈藏身簸土揚塵沒處尋投入鬼家宜躲避三更驚起夜叉神」

】

「達磨面壁。」

【

「　玉女深居把繡針織成蜀錦重千金拈來攤向街頭賣不遇知音枉費心」

】

「昔有婆子供養一庵主經二十年餘常令
二八女送飯給侍一日令女子抱定云正
恁麼時如何主云枯木倚寒巖三冬無暖
氣女子歸舉似婆婆云我二十年秪供養
得個俗漢遂遣去燒却庵。」

【

「　魚呴相濡湛碧涵虛珠沉淵媚劍埋坵墟夜半有力負之而趨柳惠黜國奪璧相如異目全提能縱奪一時燒却播江


】

「臨濟示眾云有一無位真人常在汝等面
門出入初心未證據者看看時有僧問如
何是無位真人濟下禪牀擒住僧擬議濟
托開云無位真人是甚麼乾屎橛。」

【

「　雲無心而出岫水無情而自流尊而無上貴莫能侔妙其間也隨處作主用如是也殺活自繇賊贓剛被人覷破漠漠窮途有許愁」

】

「雪峰示眾云望州亭與諸人相見了也烏
石嶺與諸人相見了也僧堂前與諸人相
見了也後保福舉問鵝湖僧堂前則且置
什麼是望州亭烏石嶺相見鵝湖驟步歸
方丈保福便入僧堂。」

【

「　望州與烏石相見不相識一根拄杖兩


】

「雲巖晟問尼僧汝爺在否尼云在晟云年
多少尼云年十八晟云汝有個爺年不十
八汝還知麼尼云莫是恁麼來者否晟云
猶是兒孫。」

【

「　接機應物是兒孫祖父從來不出門無相身中常獨露空王殿裏鎮乾坤」

】

「霍山景通初叅仰山山閉目坐霍云如是
如是西天二十八祖亦如是中華六祖亦
如是和尚亦如是景通亦如是語訖向右
邊翹一足而立仰山起來打四藤杖霍因
此自稱集雲峰下四藤條天下大禪佛。」

【

「　把住鄉關信不通何言佛祖一家風炊香別甑隨人作取領補襟要巧工高山


】


明覺聰禪師語錄卷第十三

音釋

罅
(呼訝切音嚇裂也)。
嶄
(士減切音劖山高峻貌)。
鈐
(其淹切音箝矛
其柄謂之鈐)。
呴
(吁句切音昫魚相呴以濕又吐沫也)。


