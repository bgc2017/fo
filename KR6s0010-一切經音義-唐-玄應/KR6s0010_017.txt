










一切經音義卷第十七(小乘論)　　　　弁
翻經沙門玄應撰

  
  * 阿毗曇毗婆沙論
  * 迦旃延阿毗曇論
  * 舍利弗阿毗曇論
  * 俱舍論
  * 出曜論

阿毗曇毗婆沙論

第一卷

阿毗曇
或言阿毗達磨或云阿鼻達
磨皆梵言轉也此譯云勝法或言
無比法以詮慧故也或云向法以
因向果或名對法以智對境也。

毗婆沙
隨相論作毗頗沙此云廣解
應言鼻婆沙此譯云種種說或言
分分說或言廣說同一義也。

優婆提舍
此云逐分別所說沙門隨
後即釋舊人義譯為論義經也。

揵度
巨焉反此言訛略也應云娑揵
[圖-囗]揵音居言反此云聚中阿含經
云揵度者此云積木義亦一也。

評曰
皮命反謂量議也字書評訂也

訂音徒頂反說文訂平議也。

第三卷

渴伽
月藏經作佉伽皆訛也正言朅
伽朅音去謁反此譯云犀牛毗沙
拏此云角謂犀牛一角一亦獨也
喻獨覺也言一一獨居山林也。

般吒
此訛略也應言般荼迦此云黃
門其類有五一般荼迦捴名謂具
男根而不生子二伊利沙般荼迦
伊利沙此云妬謂見他共婬即發情
欲不見不發三扇荼般荼迦謂本
来男根不滿故不能生子四愽叉
般荼迦謂半月作男半月作女愽
叉此云助謂兩半月助成一滿月
也五留拏般荼迦謂被𠛼男根留
拏此云割也。

第四卷

刀鞘
小尒雅作韒諸書作削同思誚
反方言劒削關東謂之削關西謂
之鞞音餅說文削刀鞞也江南音
嘯閞中音笑也。

𡱁𡱤
又作屎古書亦作矢同失𣅀反
說文屎糞也下又作[尸@(巢-果+水)]同乃弔反

通俗文出脬曰尿字林𡱤小便也
醫方多作矢溺假借也論文作屎
香伊反殿屎呻吟也屎非此義。

第五卷

頗有
普我反諸書語辝也。

眼瞳
徒公反埤蒼目珠也眼中瞳子也。

第七卷

瞿翅羅鳥
經中或作拘抧羅鳥或作
俱翅羅鳥同一種也此譯云鵶鷗好聲
鳥也此鳥形醜聲好從聲為名共
命鳥。

捕狙
又作覷同千絮反三蒼狙伺也
通俗文伏伺曰狙是也狙亦觀視
也謂相𠋫視也論文作[打-丁+((┐@一)/一/(┐@一)/一)]此字習
誤巳久人莫辯正也。

𣏚洹
猶是𣏚陁此言訛也應云栘多
或言逝多此云戰勝婆𨚗此云林名
為勝林栘音是奚反。

廁溷
測吏反謂人雜廁在上非一也
下胡困反廣雅圊圂庰廁也廁亦
圂也言溷濁也或言清言至穢𠁅
冝脩治使潔清也。

麤觸
且胡反廣雅麤大也又人之警

防亦曰麤鹿性食息自相背慮人
獸之𡧱警亦如之故字從三鹿字
意也。

𨹃穀
徒果反字林𨹃小堆也吴人謂
積土為𨸳今取其義。
朵
(菓子也)。
[糸*孕]
(潔綵也)。
[土*孕]
(士也)。

次壓
於甲反蒼頡解詁壓鎮也笮也
論文作押音甲尒雅押輔也亦束
也押非此用。

[起-巳+(卑-(白-日))]早
穀趂[虎-儿+用]也。

白墡
字體作墠字林音善土名也即
白土也亦名堊案吴普本草云白
堊一名白墠是也。

第八卷

瞟翳
疋眇反目病也下或作瞖同於
計反。

若挑
他堯反說文挑抉也以手抉挑
出物也。

孿併
所患反廣雅孿子兩也通俗文連
子曰孿字林雙生也蒼頡篇一生
兩子也併音蒲茗反尒雅並併也
亦俱也言若二身根即二人連併
此不可也。

潢水
胡光反說文潢久積水池也大

曰潢小曰洿洿濁水也。

指㧺
古文𩎽同徒荅反說文指㧺也
一曰韋㧺也今之射𩎽是也。

第九卷

操抆
又作[喿*支]同錯勞反說文操把持
也執捉也論文作𢮢非也。

[馬*(又/又)]色
補角反字林斑駁色不純也通
俗文黃白雜謂之駮犖論文從交
作駮獸名踞牙食虎豹者也。

詭誑
俱毀反謂變詐也三蒼詭譎
譎詐也廣雅詭欺也。

第十二卷

糺索
居柳反蒼頡解詁云繩三合曰
糺小尒雅云大曰索小曰繩也。

愽弈
古文[筷-夬+尃]同補莫反下餘石反方
言愽或謂之棊弈圍棊也方言自
閞而東齊魯之閒皆謂圍棊為
弈小尒雅云棊𡱈謂之弈。

第十四卷

般闍
于瑟或作般遮于瑟皆訛略也
應言般遮跋利利沙又言般遮婆
栗史迦般遮此云五婆栗史迦此
云年謂五年一大會也佛去世一

百年後阿輸迦王設此會也自茲
以後執見不同五師競分遂成五
部或十八部也。

第十五卷

五曀
古文㙪同於計反小尒雅幽曀
闇昧冥也𥼶名曀翳也使日光不
明淨也。

窳墯
臾乳反尒雅窳勞也郭璞曰勞
苦者多墮窳也言懶人不能自起
如𤓰瓠在地不能自立故字從𤓰
懶人恒在室中故字從穴。

一的
古文㢩說文作的同都歷反的
明也詩云發彼有的傳曰的射質也
謂的然明見也今射𡊤中珠了也。

第十六卷

麻幹
工旦反麻莖也亦枝主名幹廣
雅幹本也三蒼枝幹也字冝作[卄/(烈-列+(里*吉))]
稭二形音皆今呼為麻[卄/(烈-列+(里*吉))]是。

第十八卷

彷徉
扶羊反下余章反廣雅彷徉徙
倚也亦俳佪也。

作屣
古文𩌦𩎉二形同所綺所解二
反說文屣鞮属也鞮韋履也鞮音

都奚反。

軍持
此譯云瓶謂雙口澡灌也西國
尼畜君持僧畜澡灌皆不得㸦用論
文作[木*(迡-匕+羊)]。

第十九卷

樺皮
胡覇反木名也皮可以飾弓者也。

一畦
胡圭反蒼頡篇田五十曰畦
畦埒也埒封也道徑也埒音劣。

第二十卷

瞪𥈆
冝作𧄼瞢徒登反下亡登反韻
集云失臥極也亦乱悶也論文作
憕𢝌非也。

曲蟺
音善古今注云丘蚓也一名蜜
蟺江東名寒蚓善長吟於地中江
東謂為歌女或謂之鳴砌論文作
蟬非躰也。

曲僂
力矩反通俗文曲脊謂之傴僂
春秋宋鼎銘曰一命而僂再命而
傴三命而俯杜預曰俯恭於傴傴
恭於僂身俞曲恭益加也論文作
軁或作瘻並非也。

傎伏
又作[仁-二+顛]𧽍二形同丁堅反廣雅
傎倒也謂反倒也下古文踣今作

仆同蒲北反說文仆䪺也謂前覆
也論文作顛伏非躰也。

是筏
通俗文作𦪑韻集作撥同扶月
反謂編竹木浮於河以運物者也。

卵𢡠
於若反三蒼印信也撿也字從
爪卪也卪音節下又作[惚-勿+土]同昌志
反通俗文私記為𢡠舊音皆與知
識同更無別音。

第二十一卷

舩𥱼
蒲佳反方言𥱼謂之筏南土名
𥱼北人名筏論文作椑非躰也。

髖骨
又作[月*(宋-木+(十/日/儿))]同苦桓苦昆二反說文
髖髀上也埤蒼臗尻也。

營壘
古文作覮同伇瓊反三蒼營衛
也部也下又作垒同力癸反軍壁
曰壘壘亦重也。

洟唾
古文𪖦同𠡠計反三蒼洟鼻液
也周易齎咨涕洟自目曰涕自鼻
曰洟論文從口作㖒又作涕並非
軆也。

肪𦙽
府房反肪𦘺也脂肪也下先安
反通俗文在腰曰肪在胃曰𦚻𦚻
脂也謂腸𦙽脂也論文作𦠐非也。


腦胲
古扌反足大指也案字義冝作
解音胡賣反謂腦縫解也无上依
經云頂骨无胲是也。

窓向
又作𣫭𤗉[實-貝+心]三形同楚江反正
窓也旁窓曰[片*(皮-支+(王/用))]以助明也下許亮
反三蒼向北出[片*(皮-支+(王/用))]也向亦窓也論
文作扄古螢反扄鈕也外閇者也
扄非今義。

衣[袖-由+(戒-廾+只)]
孤得反相傳云謂衣襟也未詳
所出。

[跳-兆+(扃-戶+右)]足
丘消反蒼頡解詁云舉足行高
也漢書[跳-兆+(扃-戶+右)]足文𩓙曰蹻猶翹也。

第二十五卷

軛靷
又作[木*(厂@巳)]同於[葺-耳+十]反小尒雅衡扼
也謂轅端𡑅牛領者也。

第二十六卷

以繭
古文絸同古典反蠶縈絲者也
蒼頡解詁云繭未繰也字從虫從
糸[卄/一/巾]聲[卄/一/巾]音眠。

日[日/出/卄/米]
蒲穀反[日/出/卄/米]曬也說文[日/出/卄/米]晞乾也
字從日從出從[忡-┐]米字意也。

第二十七卷

失獸摩羅
或言失收摩羅此云煞子

魚也善見律譯云鰐魚廣州土地
有之鰐音五各反。

鱣魚
知連反尒雅鱣大魚也似鱏而
短鼻口在頷下江東呼為黃魚長
者二三丈鱏音徐林反鼻長七八
寸重千斤。

興渠
此是樹汁西國取之以置食中
今有阿魏藥是也。

歧路
古文岐[(敲-高)*邑]二形同渠冝反謂枝
別義也尒雅道二達謂之岐謂岐
道直出者𥼶名物兩為岐此道似
之史記楊朱泣岐路是也。

第二十九卷

門閫
又作梱同苦本反說文梱門橜
也三蒼門限也。

第三十二卷

戶樞
齒臾反廣雅樞本也尒雅樞謂
之椳郭璞曰謂門扉樞也椳音五
廻反。

盈長
又作贏同弋成反下除亮反字
林贏有餘也廣雅贏益也長剩也。

祝詛
說文作詶今作呪同之授反下
古文[社-土+(虎-儿+且)]同側據交擇名祝属也以

善𢙣之辝相属著也詛阻也謂使
人行事阻限於言也。

第三十三卷

傎蹶
都賢反傎倒也下又作𨇮同居
月巨月二反蹶仆也亦䪺也前覆也。

第三十八卷

鈆性
伇川反說文鈆青金也尚書青
州貢鈆是也錫銀鈆之閒也。

竹篾
莫結反埤蒼抈竹皮也中國謂
竹篾為[算-廾+冗][算-廾+冗]音彌蜀土亦然。

第三十九卷

殨風
又作潰同胡對反說文殨漏也
謂决潰㿈瘡也論又作膭𦘺膭膭
也膭非字體又作膹浮鬼反三蒼
臛多滓也膹非此義。

麋鹿
亡皮反說文鹿属也以冬至解
角者也。

第四十卷

火燧
又作隧同辝醉反火母也世本
云造火者燧人也因以為名。

墟𪘽
去於反下五各反齒內上下肉也。

第四十二卷

蔬食
所於反字林蔬菜也尒雅蔬郭

璞曰凡可食之菜通名曰蔬也。

因舫
甫妄反通俗文連舟曰舫尒雅
舫舟也郭璞曰併兩舩也又舫亦
柎也注云水中筏也。

佉樓書
應言佉路瑟吒謂北方邊𠁅
人書也。

第四十三卷

執䂎
字詁古文[金*((彖-豕)+(┐@一))]䂎二形今作[矛*(爂-火+(林/一))]同
千乱反廣雅䂎謂之鋋鋋小矛也
鋋音市延反。

褰衣
又作㩙丘焉反禮記暑無褰裳
鄭玄曰[塞-土+永]去也。

觀垣
宇煩反詩云太師維垣傳曰垣
牆也𥼶名垣援也人所依阻以為
援衛也。

第四十六卷

執盾
食尹反盾所以扞身蔽目也以
木自蔽從目象形盾聲論文作䦨
楯之楯非體也。

俾倪
又作[改-己+(田/十)]堄二形同普米反下吾
礼反廣雅俾倪堞女牆也埤蒼城
上小垣也𥼶名云言於孔中俾倪
非常事也。


噐仗
祛冀反下治亮反漢書制噐械
之品應劭曰內盛曰噐外盛曰𢬿
一曰無盛曰器仗兵器也五刃捴
名兵人所執持曰仗也。

第五十四卷

捷樹
字詁古文捷今作接同子葉反
相接也言接樹無根也。

殉腸
上辤俊反。

第五十五卷

斑駁
又作辬同[示*甫]顏反蒼頡篇斑文
㒵也雜色為斑也駁不純色也。

卜筮
時世反禮記龜為卜[竺-二+耆]為筮卜
筮者所以决嫌疑定猶豫故疑即
筮之字從竹從巫筮者揲[竺-二+耆]取卦折
竹為㕛故字從竹揲音食列余列
二反。

迦旃延阿毗曇
第一卷

跋渠
亦言伐伽此譯云部亦品之別
名也。

首盧
亦名室路迦或言輸盧迦波印
度數經皆以三十二字為一輸盧
迦或名伽陁也。

第三卷


貪[(歹*(乞-乙+小))/食]
又作飻同他結反說文[(歹*(乞-乙+小))/食]貪也
論文或作饕音他勞反杜預注左
傳云貪財曰饕貪食曰[(歹*(乞-乙+小))/食]。

第十七卷

戶𨷲
古文鑰同余酌反方言閞東謂
之鍵閞西謂之𨷲。

鍼筒
古文箴針二形今作鍼同支諶
反說文所以用縫衣者也。

羠形
囚几反聲類云騬羊也徐廣曰
羯羠並犍羊也騬音似陵反。

[(牙*ㄆ)/(厂@千)]牛形
亡包反西南夷長尾牛也論
文作猫非體。

第二十八卷

无替
他計反尒雅替廢也替滅也言
滅絕也。

第二十九卷

樂戇
都絳呼貢二反字林愚也謂貪
飻无劑畔味著無猒足若於苦中
如駝食蜜也新經論中譯為耽嗜
者是也。

第三十卷

不孕
古文[月*(罩-卓+(奄-大))]同餘證反說文裹子也
廣雅孕㑗也含實曰孕。


禿騵
音元三蒼赤馬白腹曰騵。

三澫
又作𦸲[萩-火+禺]二形同五口反泉名
也依字美蓉根也。

沃焦
烏木反案郭𤩶注江賦云大壑
在東海外沷焦海所瀉源水注𠁅
也今取無窮極義也。

舍利弗阿毗曇論
第一卷

殉有
辝俊反蒼頡篇殉求也亦營也。

西軫
之忍反淮南子曰激軫之音許
[((夕-、+一)/小)*(〡/下)]重曰軫轉也。

閬風
力盎反廣雅崑崙虛有三山閬
風枝桐縣圃也。

愔愔
於針反聲類愔和靜㒵也三蒼
性和也。

第六卷

旋嵐
力含反或作毗嵐婆或言鞞藍
婆或作吠藍或言隨藍皆是梵之
楚夏耳此云迅猛風也。

認取
而震反謂失物而認之者認記
也論文作仞非體也。

醪酒
力刀反蒼頡篇膠謂有滓酒也。

第七卷

䂎矛
麁鸞反䂎擲也下又作𢦵鉾二

形同莫俟反論文作竄牟二形非
躰也。

第十一卷

蓽豆
方蜜反。

第十三卷

[石*(垂-┴+山)]脚
又作縋同直偽反通俗文懸鎮
曰縋謂懸石硾之也硾下也論文
作錘假借也。

呼呷
呼甲反說文呷吸也。

浸淫
姉䲴反侵也侵淫者轉大言之也
侵淫移徙𠁅曰癬也𥼶名癬瘡也。

蟆子
音莫南多饒此物如蚊而小
攢聚映齧人作痕如手也。

車轢
力各力的二反輾轢也說文車
所踐曰轢也。

第十四卷

癬皰
又作㿅同私淺反字林乾瘍也
案癬有乾濕兩種𥼶名㿅徙也移
徙漸大也故青齊謂癬為徙也。

㿃下
又作[日*帶]同竹世丁計二反閞中
音多滯字林赤利也𥼶名云下重
而赤白曰[病-丙+((廿*廿)/(冗-几+巾))]言厲[病-丙+((廿*廿)/(冗-几+巾))]而難[前-刖+老]也。

[(乏-之+虫)*((向-口+人)/比)]蝨
補奚反說文[虫*((向-口+人)/比)]齧牛䖝也今牛

馬鷄狗皆有[虫*((向-口+人)/比)]也下所乙反齧人
虫也山東及會稽皆音色。

第十九卷

緒分
辝与反說文緒絲端也謂端緒也。

稼穡
加睱反下所力反字林種曰稼
[羽-?+又]曰穡說文禾之秀實為稼一曰
在野曰稼。

第二十一卷

㰆師
埤蒼作[韋*(ㄆ/用)]又作排同蒲戒反王
弼注書作㰆橐㰆囊也謂鍜家用
炊火令熾者也。

第二十二卷

骨皰
又作靤同輔孝反小腫也說文
皰面生氣也今取其義論文作胞
或作疱䶌二形非也。

檯舉
徒来反通俗文舉振謂之檯。

襵[((前-則)/(雪-雨))*皮]
之涉知獵二反[示*聶]猶[示*聶]疊也亦
細[示*聶]也。

雚荻
胡官反細葦也詩草木䟽云葭
菼名[卄/(乳-孚+舌)]至秋成則謂之雚夏小正
曰葦未秀則不為雚秀以後為雚
下又作藡同徒歷反即薕荻也堪
為薄者也薕古銜反葭音加菼他

敢反[卄/(乳-孚+舌)]音五患反。

俱舍論
第一卷

俱舍
此譯云藏則庫藏之捴名也而
體是蠶繭借以喻焉。

諸冥
莫庭莫定二反說文冥幽也幽
闇也冥夜也夜无所見也字從日
從六日數十六日而月始虧冥也
ㄇ聲ㄇ音古螢反。

何負
胡可曷多二反小尒雅何揭擔
也廣雅何任也今皆作荷。

竅穴
口吊反竅孔也說文竅空也穴
土室也。

龜鼉
徒多反三蒼似蛟而大山海經
江水足鼉郭𤩶曰似𧋍蜴大者長
一丈有鱗彩可以為皷詩云鼉皷
逄逄是也字體從[宋-木+(奄-大)]從𠫹省聲[宋-木+(奄-大)]
音莫耿反。

鈎鵅
古侯反下加頟反尒雅鵅忌欺
郭璞曰今江東呼鵂鶹為鉤鵅音
格廣雅鵂鶹鳩𩿒也亦恠鳥也晝
盲夜視關西呼訓俟山東謂之訓
狐論文作鴝字与鸜同音具揄反
鴝鵒鳥也鴝非此義。


第二卷

相㩌
扶未反南人謂相擈為相㩌也。

相磕
苦盍反說文磕石聲也今江南
凡言打物破砕為磕破亦大聲也。

隙中
古文𡭽同去逆反說文隙壁際
孔也廣雅隙別也。

鼓[(橐-(石/木)+?)*(十/卄/木)]
桒朗反埤蒼皷机也字書皷材
也論文作䫙方言䫙頟也東齊謂
之䫙䫙非此義。

執駐
古文住尌侸逗四形同雉具徵
具二反地獄受罪之名也依字蒼
頡篇駐止也說文駐馬立也。

眼瞼
居儉反字略云謂眼外皮也。

懦根
奴臥反三蒼懦弱也。

三洲
之由反尒雅水中可居曰洲孫
炎曰水有平地可居者也𥼶名云
洲聚也人及鳥獸所聚息之𠁅也。

第四卷

住預
古文預忬二形今作豫同余據
反蒼頡篇預安也又先辨也逆為
之具故曰預周易預怠也韓康伯
曰預以舒緩也。

𩑶尾
又作胡𦙶二形同戶姑反謂牛

頷垂也詩云狼跋其胡是也論文
作壼說文圓器也壼非此用。

𨔛為
古文递同徒礼反尒雅𨔛迭也
郭璞曰遞更易也論文作迭徒結
反方言迭代也二形通用冝依字讀。

第五卷

稻穰
如羊反廣雅稻穰謂之稈又穰
亦乱也論文作[卄/(襄-(口*口))][卄/(襄-(口*口))]荷菜名也蘘
非今義。

第六卷

剡浮
以漸反或云閻浮或作譫浮皆
訛也正言贍部因樹為名舊譯云
穢樹域譫音之含反贍音時焰反。

耳璫
都堂反𥼶名云穿耳施珠曰璫
本出西戎也。

郊外
古包反司馬法王國百里為郊
五十里為近郊百里為遠郊白[皮-(〡/又)+(王/巾)]
通曰王及諸[仁-二+(亡/大)]必有郊者何上則
郊接夭神下則郊接諸[仁-二+(亡/大)]諸[仁-二+(亡/大)]郊
接鄰國也。

但撥
補達反廣雅撥除也棄也。

乘筞
古文[十-〡+(用-＝+((、/、)*(、/、)))][十-〡+(筒-(一/口)+((、/、)*〡*(、/、)))][(ㄇ@卄)/日]三形同楚[葺-耳+十]反筞
馬撾也所以捶馬駈馳也。


舩人
述專反世本共皷貿狄作舟舩
宋忠曰黃帝臣也方言自閞而西
謂舟為舩𥼶名舩偱也謂偱水而
行也論文作舡呼江反非此義也。

蜻蜓
廣志作蜻蜓音青庭㽵子作蜻
蛉蛉音力丁反。

纔出
在灾反廣雅纔蹔也漢書作纔
僅也劣也不久也鄭玄注禮記作
裁東觀漢記及諸史賈逵注國語
並作財隨作無定體。

衰耄
古文𠅸耄二形今作秏同莫報反
禮記八十曰耄鄭玄曰耄惽忘也耄乱也。

仍託
古文礽䚮扔三形同如陵反尒
雅仍乃也又仍因也郭璞曰謂因
緣也。

沸撓
乃教反廣稚撓乱也說文撓擾
也聲類撓攪也。

第七卷

俾尸
比尒反譯云肉團或云成團依
字俾使也。

烈灰
力折反說文烈火猛也廣雅烈
熱也。

含以
字體作唅胡紺反謂資人含与也。


次飴
又作𩞫䬮二形籀文作[食/廾]同弋
之反說文米[卄/((耜-耒)*辛)/木]煎也𥼶名云飴小
弱於餳形怡怡然也餳音似盈反。

要術
㫳聿反術法也又邑中道曰
術術通也无所不通也。

波扡
太何反依字扡曳也。

第八卷

吞故
土根他田二反說文吞咽也廣
雅吞咽滅也。

病愈
古文瘉同揄主反方言差閒愈
也說文瘉病瘳也。

挂置
古文作卦同古賣反廣雅挂懸也。

大浡
又作郣同蒲沒反上林賦滭浡
密汩漢書音義曰水蹙[糸*(丑/丑)]緾聚之
皃也。

萎燥
又作𣨙同於危反聲類萎草木
菸也閞西言菸山東云蔫江南亦
言𣨙方言也下桒道反燥乾也。

不噎
於結反說文噎飯窒也窒音知
栗反塞也論文多作咽於見於賢
二反咽吞也咽喉也咽非字體。

畟方
楚力反謂正方也。

瞞陁
忘安反依字說文平視也。


鐵鉆
奇沾反依字說文鐵鋷也蒼頡
篇鉆持也鋷亦鑷字。

迴復
又作垘同扶福反漢書川塞谿
垘蘇林曰垘者伏深也宣帝紀作
澓回水也。

至杪
彌遶反木細枝謂之杪通俗文
樹𨦟曰杪方言杪小也郭璞曰言杪
者稍微小也。

第九卷

擐甲
胡𢢔工患二反左傳擐甲執兵
杜預曰擐貫也國語服兵擐甲賈
逵曰衣甲也。

儲蓄
直於反說文儲待也儲具也一
曰蓄財也下蓄古文稸同耻六反
蓄積也聚也。

相要
於遙反要召也呼也要亦徼也
徼求也徼音古堯反。

長取
除亮反謂盈長也亦餘剩也。

[└@(大/品)]子
今作[簽*支]同力占反說文鏡匳也
謂方底者也今江南有棊[└@(大/品)]是也
正作[└@(大/品)]。

開[土*(厂@干)]
埤蒼作[片*(序-予+干)]同耻格反說文[壙-黃+干]裂
也廣雅[壙-黃+干]分也。


竹笡
都達反說文笪箬也音若箬竹
皮名也郭璞注方言云江東謂籧
篨直文而麤者為笡斜文為𥳊音
[泳-永+廢]一名筕篖宋魏之間謂簟麤者
為籧篨也說文籧篨麤竹席也或
用蘆織也。

古貝
府盖反謂五色㲲也樹名也以
花為㲲也。

第十卷

猒𢙣
烏路反案𢙣猶憎也禮記吾𢙣
用吾情論語𢙣紫𡙸朱皆是也。

為䧜
徒當反說文隄䧜也埤蒼云長
沙謂隄為䧜是也隄防也防止水
者也又障也積土為封限障水也。

郭邑
古鑊反蒼頡篇郭城郭也公羊
傳曰郭者何恢郭也𥼶名云郭廓
也廓落在城外也邑周禮四井為邑
鄭玄曰方二里也左傳凡邑有宗
庿先君之主曰都無曰邑。

第十一卷

生荑
弟奚反詩云自牧㱕荑傳曰荑
茅之始生者也。

瘠田
古文𤹠𤶬膌三形同扌赤反瘠

薄也亦瘦也。

嘉苗
古文㤎同賈遐反嘉善也尒雅
嘉羙也。

第十二卷

坑穽
古文阱汬二形同慈性反說文
穽大陷也廣雅穽坑也三蒼穽謂
穿地為陷所以張禽獸也。

揣觸
古文[耑*ㄆ]同初委反謂測度前人
也江南行此音又音都果反揣量
也試也北人行此音案論意字冝
作㨊初委㨊摸也通俗文捫摸
曰㨊是也。

庖廚
蒲交反庖之言包也裹肉曰苞
說文庖廚也廚庖屋也蒼頡篇主
食者也。

水渚
之与反尒雅小洲曰渚李巡曰
四方有水獨高可𠁅故曰渚𥼶名
云渚者遮也體高能遮水使從旁
迴也。

穿窖
古孝反說文地藏也。

增足
子喻反足猶成也相足成也。

諂侫
丑𣫍反下奴定反希其意道其
言謂之諂說文巧諂高財曰侫又

偽善曰侫也。

俗話
籀文作譮古文作話誠二形同
胡快反廣雅話調也謂調戲也聲
類話訛言也。

弟十三卷

和穆
又作睦同亡鹿亡竹二反穆和也
敬也。

薟苦
古文薟今作[卄/(僉*殳)]同理儉理沾二
反說文薟白薟也曼生於野者也。

剌𨚗
力達反依字剌邪也剌乖戾也
字體從束刀。

第十四卷

埃塵
烏来反通俗文灰塵曰埃埃亦
塵也。

跖下
之石反說文跖足下也今亦作
蹠躡也今謂水不著也。

第十六卷

學泅
說丈汓或從囚作泅音似流反
謂浮水上也江南言拍浮。

[石*((歹*歹)/木)]手
古文㡯同竹格反廣雅[石*((歹*歹)/木)]張也
[石*((歹*歹)/木)]開也通俗文張申曰[石*((歹*歹)/木)]論文作
𨃥未見所出。

尋
古文𡬰或作[仁-二+尋]同似林反謂人

兩臂為尋淮南云人脩八尺尋自
倍故八尺曰尋也。

第十七卷

所鎮
知陣反說文鎮壓也亦安也蒼
頡篇鎮按也。

串脩
古文樌遦二形詰幻文作慣同
古患反尒雅串習也舍人曰串心
之習也串口中也。

僻見
疋赤反僻邪僻也謂為事邪抂
不中理也。

第十八卷

雖跌
徒結反廣雅跌差也字書失跖
也方言跌蹶也郭璞曰偃地也。

不躃
毗亦反躃亦倒也。

第十九卷

决度
唐各反度量也揆度優量也。

馳動
直知反廣雅馳奔也說文大驅
也疾馳曰走。

弋輪
又作杙同余職反尒雅樴謂之
杙注云杙橜也樴音徒得反閞中
言阿樴江南言㭬杙也。

貢獻
古弄反貢廌也廣雅貢上也下
虛建反獻進也古者致物於尊者

之前曰獻。

第二十一卷

適心
尸亦反廣雅適善也謂善好稱
人心也。

豪[(牙*ㄆ)/尾]
又作毫同胡高反下古文[((夾-(人*人)+(前-刖))*ㄆ)/尾][糸*(夾-(人*人)+(前-刖))]
二形今作[(〦/米)*毛]同力之反漢書律曆
志云不失毫[((夾-(人*人)+(前-刖))*ㄆ)/尾]孟康注云毫菟毫
也十毫曰[((夾-(人*人)+(前-刖))*ㄆ)/尾]三蒼[((夾-(人*人)+(前-刖))*ㄆ)/尾]毛也今皆作
[((夾-(人*人)+(前-刖))*ㄆ)/尾]理也古字通用也。

聚落
慈[卄/偈]反漢書學官聚曰序鄉曰
庠張晏曰邑落名也[串/女]昭注小鄉
曰聚人所聚也廣雅落居也人所
居也漢書無燔聚落是也。

出曜論
第一卷

羽寶
冝作葆又作䎂同補道反謂合
聚五色羽名為葆。

𠯗嗽
古文㗱又作唼同子盍反通俗
文入口曰𠯗下又作嗽同山角反
三蒼嗽吮也通俗文合吸曰欶。

𩿒鵂
尺脂及下許牛反尒雅恠𩿒舍人
曰一名恠鳥一名鵂鶹南陽名鉤鵅。

閃見
字書或作貼同式舟反說文閃
窺頭皃也。


臬其首
古堯反說文倒首也謂断首
倒懸於竿頭肆其𦍬也字或作梟
說文不孝鳥也冬至日捕梟[石*((歹*歹)/木)]之
從鳥在木上二形通用。

挻埴
式延反下時力反字林挻柔也
今言柔挻也亦擊也和也埴土也
粘土曰埴𥼶名云土黃而細密曰
埴埴膩也如脂之膩也。

以杼
又作䇡同除呂反說文機持緯
者即今筬也。

毗婆尸
此譯云種種見也。

操扙
麤勞反說文操把持也操執也。

[(口/└/月)*戈]在
側立反[(口/└/月)*戈]𣫍也聚也說文[(口/└/月)*戈]藏
兵噐也。

第二卷

蠅噆
子臘反說文噆銜也齧也㽵子
蚊䗈噆膚是也。

叩地
苦後反叩擊也。

睨翳
還棧反目內白翳病也論文作
完湮二形非也。

烏鱡
於胡反下又作鰂鯽二形同扌
勒反埤蒼鷠鰂魚腹中有骨出南
郡背有一骨闊二寸許有鬐甚長

口中有墨瞋則潠人臨海記云以
其懷板含墨故号小史魚也。

蟲齲
又作𤘐同丘禹反說文齲齒蠹也。

靈柩
渠救反小尒雅云棺有屍謂之
柩空棺為櫬柩之言究白虎通曰
柩之言久也不久復變也。

陶河
字冝作掏徒刀反中國言掏河
江南言鵜鶘亦曰[利/尒]鶘詩草木䟽
云一名掏河是也鵜亦作鴺郭璞
注三蒼音[利/尒]又大奚反。

白[路*鳥]
字書作鸕同来故反白鳥也頭
翅背上皆有長翰毛也論文有作
[鵫-早+乙]胡骨反。

鸛雀
又作[卄/一/隹]同古乱反水鳥也將陰
雨即鳴也。

痱癗
又作[病-丙+(月*巳)]同蒲罪反下力罪反痱
癗小腫也今取其義。

自摑
冝作㩴俱縛反㩴裂也搏也。

骨幹
字體作䯎同古岸反廣雅䯎
謂之肋謂脅骨也䯎體也。

誇无
苦華反通俗文自[孑*令]曰誇謚法
曰華而無實曰誇也。

瘡痍
古文戧[利-禾+(刃-、+一)]二形今作創同楚良

反說文創傷也下羊之反通俗文
體創曰痍頭瘡曰瘍也。

𨷲牡
亡後反說文插閞下壯也案為
牝牡所以封固閞令不可開也論
文作母非躰也。

姧宄
古文𡧫𠬚二形同居美反廣雅
宄盜也左傳在內曰姧在外日宄
一云乱在內曰宄國語竊寶為宄
因宄之財為姧也。

湔浣
子田反下古文澣同胡滿反湔
洒也浣濯也。

向法
次法或言法次法向謂無為滅
諦為所向有為道諦為能向道諦
次滅故名次法依道諦而行亦言
如說修行。

前庌
五下反廣雅庌舍也說文堂下
周屋曰廡幽[前-刖+異]之人謂之庌今言
廳庌是也。

傷惋
烏喚反字略云惋歎驚異也。

括括
又作筈同古活反通俗文箭頭
曰筈𥼶名云括會也與絃相會也。

憑俟
皮[泳-永+水]反三蒼憑依也下古文竢
[幸*矣]䇃三形同事几反尒雅俟待也。


紖繫
又作䊶緣二形同直忍反謂牛
鼻繩也廣雅紖索也。

纓貫
於精反說文冠系曰纓下古桓
反貫穿也論文作孆瑻二字非也。

[宋-木+(扃-戶+右)]客
奇驕反字林[宋-木+(扃-戶+右)]寄也廣雅[宋-木+(扃-戶+右)]客
也論文作僑僑高也僑扌也僑非
此義。

第三卷

燔燒
又作[(夕/火)*(米*田)]同扶袁反加火曰燔燔
燒也。

於𦊨
古文罝罝二形同子邪反尒雅
兔罟謂之𦊨郭璞曰𦊨遮也遮取
兔也。

潺潺
仕山仕環二反字書潺湲水流皃也。

蟄䖝
遅立反說文蟄藏也獸之淺毛
若熊羆之属亦皆蟄也。

第四卷

親款
又作款同口緩反廣雅款愛也
蒼頡篇款誠重也說文款意有所
欲也。

愚憃
丁絳傷恭二反蒼頡解詁云愚
無所知也亦鈍也憃愚也。

䪺躓
都困陟示反䪺前覆也躓不利

也躓㝵也。
如孛
又作茀同蒲對反
人名也。

第五卷

[皮-(〡/又)+(王/巾)]兕
又作[凹/(?*ㄑ)][凹/兀]二形同徐里反山海
經[凹/兀][爿*大]如牛蒼黑色尒雅[凹/兀]似牛
郭璞曰一角青色重千斤說文[凹/兀]
如野牛青色象形也。

跳趠
達澆反謂懸擲也下𠡠挍他吊
二反遠也。

詭嬈
居毀反不實也亦欺誑也字林
乃了反三蒼嬈弄也謂嬈擾戲弄也。

如槩
古代反蒼頡篇槩平斗斛木也
江南行此音閞中工內反。

礧石
韻集音力軰反謂以石投物也
今守城者下石擊賊曰礧論文作
雷假借音也。

剗治
又作鏟同初眼反廣雅剗削也
聲類剗平也。

[(卑-(白-日))*頁]頭
普米反說文[(卑-(白-日))*頁]傾也蒼頡篇不
正也廣雅[(卑-(白-日))*頁]邪也論文作俾非躰也。

第七卷

繤行
冝作偱似均反說文偱行也尒
雅偱自也自從也案此亦与巡字

略同。

不[葺-耳+十]
古文[卄/舁]三形同古核反[卄/一/口/十]
更也謂改更也說文獸去毛曰[葺-耳+十]言
治去毛變更之也故字從口口為
國邑國三十年而法更別取別異
之意也口音韋。

[卄/(急-心)]槀
古文[(句-口+小)/(句-口+小)]同測俱反下古老反小
尒雅云稈謂之[卄/(雪-雨+(雪-雨))]所以𩚅獸曰[卄/(雪-雨+(雪-雨))]
生曰生[卄/(雪-雨+(雪-雨))]謂青槀也說文𠚫草也
蒼頡篇槀禾稈也論文作蒿非也。

第八卷

譏𧈪
居衣反廣雅譏諫也說文譏誹
也下充之反廣雅𧈪輕也蒼頡篇
𧈪相輕侮也諫音刾。

求賂
力故反謂以財物与人曰賂賂
遺也。

怨譖
側禁反廣雅譖毀也三蒼譖讒
也一云傍入曰譖。

泄出
思列反泄溢也發也亦泄漏也。

[烈-列+(爨-(大/火))]之
籕文[宋-木+焚]同七翫反三蒼[烈-列+(爨-(大/火))]灼也
字從臼持[午/止][午/止]甑也ㄇ為竈口[收-ㄆ+卜]
以推柴內火字意也[收-ㄆ+卜]音拱。

怗然
字詁今作惵同他頰反廣雅怗

靜也謂安靜也怗亦服也。

牛湩
竹用都洞二反通俗文乳汁曰
湩今江南人亦[哷-寸+丁]乳為湩。

敞治
又作𢾛同說文丈諍丈莖二反
謂磨𢾛也。

八篅
市緣反江南行此音又上仙反
中國行此音說文判竹圓以成穀
也論文作簞音丹笥也一曰小筐
也簞非此用。

黔毗
巨炎反國名也。

企望
古文𠈮同祛豉反通俗文舉踵
曰企企亦望也字從止。

第九卷

培的
蒲来反培垣也擁土隄也此應
作埻的諸尹反通俗文射𡊤曰埻
埻中曰的。

第十卷

駏驉
巨虛二音似騾而小牛父馬子也。

[禾*(癸-天+示)]栗
子裔反說文穄[序-予+(林/木)]也似黍而不
粘者閞西謂之穈穈音亡皮反。

䝁豆
又作𧰉𥢒二形同勒刀反通俗
文野豆謂之䝁豆也形如大豆而小
色黃野生引𦽦也。


如笮
側格反案笮猶𡑅也今笮出汁
也說文笮迫也。

[擴-黃+(氏/巾)]湏
𠡠佳反又𠡠皆反人名也。

第十一卷

右捽
存沒反說文手持頭髮曰捽捽
亦擊也。

擬我
魚理反字書擬向也說文擬比
也度也論文作俟非也。

六物
一僧伽梨二鬱多羅僧三安多
會四鉢多羅五尼師檀六針筒。

鼾聲
下旦反說文臥息聲也字菀呼
干反江南行此音。

䏣䖝
字林千余反通俗文肉中虫謂
之䏣蠅乳肉中也論文作蛆子余
反蝍蛆也。

第十二卷

孜汲
予辝反下居及反廣雅孜汲遽
也說文汲汲急行也。

耳錘
直偽反方言錘重也。

援盾
禹煩反下食尹反援引也攀援
也盾排也。

栟直
補耕反謂彈繩墨為栟也。

第十四卷


頷車
又作[丞*頁]同胡感反[((耜-耒)/└)*頁]下也𥼶名
頷含也口含物之車也或曰輔車
其骨強所以輔持口也或曰㸦車
牙所載也或言頰車亦所載頰也
凡繫於車者皆取在下載上物也
俗名䫦車音公盍反吴會曰頜𩑶
𩑶苦姑反論文或作𩒷。

小[凵@(玉-王+士)]
古文[凵@(玉-王+士)]今作塊同苦對反尒雅
塊堛也土塊也結土也堛音普逼反。

躓礙
音致通俗文事不利曰躓限至
曰礙也。

第十五卷

左[社-土+壬]
而甚反蒼頡解詁云謂裳際所及
交列者也或云衣衿也一名[示*夫]音趺。

劒捊
扶流反十六大國名也。

葵藿
呼郭反葵葉也隨曰者也豆藿
等皆是也。

誣笑
武于反說文誣加言也亦欺也
以𢙣取善曰誣也。

蹶躓
巨月居月二反說文僵臥也廣
疋躓蹋也頓也。

第十六卷

迦藍
浮王或作迦利王或言歌利王

正言羯利王此云闘諍王也。

杼舩
時汝除呂二反廣雅杼舀也泄
出也舀音弋紹反卛舀也音九万
反說文卛杼漏也。

第十七卷

掩愽
戲也用六箸六棊謂之六愽掩
圍棊也纂文云擈掩跳錢戲也俗
謂之射意一日射數又愽戲掩取
財物也。

缹煮
方婦反字書少汁煮曰[缹-午+千]火熟
曰煮。

頑魯
力古反論語㕘也魯孔安國曰
魯鈍也論文作𠧸非躰也。

第十八卷

黤黮
烏感他感反蒼頡篇黤黮深黑
不明也說文青黑也。

如圈
求晚反蒼頡篇圈㩜類也說文
養畜閑也閑闌也。

澆灒
又作𠵖濺二形同子旦反說文
水汙灑也史記以五步之內以頸
血濺大王衣作濺字。

第十九卷

梁棧
三蒼作碊同仕諫反說文棧[木*用]

也通俗文板閣曰棧也。

搦箭
又作𢾼同女卓女[葺-耳+十]二反搦捉
也說文搦按也。

[泓-ㄙ+口]然
一宏反都盡也說文[泓-ㄙ+口]下深大
也今取其義。

𧬒誕
莫諫反下達坦反說文𧬒欺也
不信也誕大也不實也。

一切經音義卷第十七


甲辰歲高麗國大藏都監奉
𠡠彫造


