










一切經音義卷第二十五(小乘)　　　　轉
翻經沙門玄應撰

阿毗達磨順正理論
第一卷

嘉瑞
賈遐反下時惴反邇雅云嘉善
也美也蒼頡篇瑞應也信也言有
善美之德即應之以信瑞也。

阿氏多
常尒反此云无勝舊言阿嗜
多或作阿逸多皆訛也是彌勒今
生名也。

訕謗
所姧反蒼頡篇云訕誹也廣雅
訕謗毀也。

漏泄
息列反廣雅泄溢也發也亦漏也。

指鬘
莫班反即央掘魔羅也央掘此
云指魔羅此言鬘或云結断人指
結相著為鬘安頭上故有此名。

烏盧頻螺迦葉波
此云木𤓰林在此
下修道因以名焉迦葉波是姓舊
言優樓頻螺正法華經云上時迦
葉兄弟三人居長者也。

唐攪
古夘反唐徒也徒空也字書攪
撓也撓音呼刀反撓擾也說文攪
乱也。


怚筞迦
都達反下初革反龍名也。

扣擊
說文作敂同苦厚反扣亦擊也。

懦䎡
奴果反下而兖反三蒼懦弱也
廣雅䎡柔也。

稱權
渠貟反廣雅稱錘謂之㩲㩲重
也知輕重也字從手。

第二卷

苕然
徒彫反苕遰也遠也遰音徒計反。

瞿波洛迦
此云牧牛經也。

𡨧堵波
蘇沒反下都古反此云廟或
云墳或言聚相謂累石等高以為
相也舊言藪斗波或云偷婆又言
塔婆皆方夏輕重耳。

第六卷

晦冥
呼對反尓疋云霧謂之晦言霧
則天地交合冥冥无所覩見也劇
霧則晝昏冥也。

雰霧
又作氛同敷雲反𥼶名云氛粉
也潤氣著草木因冷則色凝白若
粉也尓疋云地氣發天下應曰霧
霧陰氣濕也。

廓清
口郭反尓疋廓大也。

所頒
又作班同補姧反小尓雅云頒

敷布也尓雅班遍賦與也。

第七卷

彈𢇛
徒干反下𩿒亦反廣疋抨也漢
書音義曰𢇛不用也亦踈遠也𢇛
指也抨音普庚反。

眩曜
胡麵反廣雅眩惑乱也曜照明也。

頑嚚
五鱞反魚巾反廣疋頑[扥-(打-丁)+金]也蒼
頡篇嚚𢙣也左傳心不惻德義之
經為頑口不道忠信之言曰嚚。

逞巳
丑井反說文逞通也小尓疋逞
快也方言自開而東曰逞江淮陳
楚之閒曰好也。

聡叡
以芮反聡聽微也叡智識也又
先知曰聡深明曰[(止/目)*又]。

方維
以隹反廣雅維隅也淮南子云
天有四維是也。

第八卷

躊躇
腸留反下腸誅反廣雅躊躇猶
豫也躑躅也。

異生
梵言婆羅必栗託[佔-口+乙]𨚗婆羅此
云愚必栗託此云異[佔-口+乙]𨚗此云生
應言愚異生舊云小兒別生亦言
嬰愚凢夫又作小兒凢夫皆一義也。


第九卷

躁動
又作趮同子到反躁擾也不安
靜也𥼶名躁燥也言物燥即動而
飛揚也。

中庸
以鍾反廣疋中平也庸和也小
尓疋云庸善也謂平和善人也。

第十卷

𧈪笑
昌夷反小尓疋云𧈪戱也蒼頡
篇𧈪輕侮也笑喜弄也字從古ㄓ
即之字也。

[褎-禾+子]貶
秿高反下碑儉反案[褎-禾+子]楊美也
貶黜退也。

謀議
莫侯反謀論也議圖也諮事為
謀詳論曰議也。

[敵-ㄆ+支]論
徒的反廣疋[敵-ㄆ+支]當對也尓疋[敵-ㄆ+支]
匹也。

惶乱
胡光反惶謂憂懼在心之㒵也
廣疋惶惶懼也蒼頡篇惶恐也。

寔多
是力反尓疋時寔是也說文寔
止也。

第十一卷

貪軛
又作扼同烏革反所扼牛馬領
者也軛亦槅也槅音革。


讁罸
都革反通俗文罰罪曰謫謫責
也亦罪過也罰折伏也。

瞢憒
莫崩反下公內反三蒼瞢不明
也憒煩乱也。

我頃
丘[(上/天)*頁]反史記有頃列侯問案有
頃猶湏臾之閒亦不久也。

忌憚
渠記反下徒且反廣疋忌恐畏
也憚疑難也說文忌憎𢙣也。

顧䀎
孤布反下眠見反說文還視曰
顧邪視曰䀎也。

第十二卷

幖幟
俾遙反下昌志反通俗文微号
曰幖私記曰幟字皆從巾或從木
作標謂以木為識摽而記之此亦
兩通。

末奴沙
謨鉢反亦言摩㝹沙此云人。

魍魎
古文[虫*(网-(ㄨ*ㄨ)+又)]蜽二形同亡強力掌反
說文[虫*(网-(ㄨ*ㄨ)+又)]蜽山川之精物也通俗文
木石恠謂之魍魎也。

毗濕縛羯磨天
此云種種工業案西
國工巧者多祭此天也。

加趺
古遐反尓疋加重也今取其義
謂交足坐也經中或作結交趺坐

是也東言甲趺江南言跘跨𨁅音
平患反跨口𤓰反有從足作跏文
字所无。

鄔陁夷
烏古反人名也此云出現義也。

第十三卷

嬉戱
又作僖同虛之反說文僖樂也
蒼頡篇嬉戱笑也。

汝曹
又作瞽同自勞反史記十餘曹
[攸-ㄆ+盾]之如淳曰曹輩也。

毗瑟笯
奴故反天名也舊言毗紐天
亦言毗搜紐天訛也。

第十四卷

梯隥
都鄧反廣雅隥履也依之而上
者也字從𠂤。

室路迦
舊言輸盧迦或云首盧迦又
言首盧柯案西國數經之法皆以
三十二字為一室路迦又多約凢
夫作世閒詠者也此則闡陁論中
之一數也。

第十六卷

升陟
𦙘𣗥反言進達之升曰陟詩云
陟彼高崗陟登也尓雅陟升也謂
登升之也。


痱瘤
蒲罪反下盧罪反字略云痱瘤
小腫也今取其義。

波沓波種
徒荅反則婆羅門姓也。

第十八卷

池沼
之遶反說文沼池也小池也。

命命鳥
梵言耆婆耆婆鳥也。

子息
思力反兒子曰息息者氣在人
身中所稟以生也東觀漢記云此
盖我子息是也今人出錢生子亦
曰息義一也。

第十九卷

是疇
除留反楚辝誰可與子疋疇王
逸曰二人為疋四人為疇疇類也
亦伴侶也。

乳醅
又作𨟷同疋迴反謂末漉酒者
也言乳能成酪醅能成酒也。

廣樹
籀文作尌同時注反廣雅樹立
也凢置立皆曰樹樹亦種殖也。

屢辯
力句反尚書屢省乃成孔安國
曰屢數也。

第二十卷

持羂
又作[曰/月]同古犬公縣二反聲類
云[(ㄇ@人)/ㄙ/月]以繩係取鳥獸也。


挽出
古文軛同无遠反說軛引車也。

鄙俚
字體作𨛋同力子反說文五酇
為鄙鄙𨛋也蒼頡篇國之下邑曰
𨛋漢書質而不𨛋如淳曰雖質猶
不如閭里之鄙言也鄙猥陋也廣
雅鄙羞耻也酇音祖旦反百家也。

尚年
市讓反蒼頡訓詁云尚上猶盛
年也。

袤耄
字體作𤸬同所龜反說文𤸬减
也損也礼記年五十始𤸬瘻懈也
下古文毫耄二形今耗同莫報反
礼記八十曰耄耄謂惛忘也闇
乱也。

鳩摩羅設摩
此云童寂多造詩詠者
扇帙略外道名也造因明名即毗
婆沙中扇提羅外道是也。

第二十一卷

無繁
扶袁反詩云正月繁霜傳曰繁
多盛。

水濯
徒角反說文濯滌也洒也謂以
水淨物曰濯也。

設支
舊言舍脂此云能縛謂女人若
可愛能生男子染著通名設支。


第二十二卷

荏苒
而甚反下而琰反言湏臾也。

阿奴律陁
亦作盧骨反此云隨順義
人名。

匡助
丘方反尓疋匡正也助佐也匡
亦復也。

世羅烏波
烏古反此云小石也。

属斯
之欲反属著也亦連續也適也。

第二十三卷

師雨
于矩反謂雨安居也言師若干
夏臘也。

童竪
殊𢈔反謂寺人未冠者之名也
使通內外之命以其无有礼入出
便疾也。

蟰蛸
音肅蕭尓疋蟰蛸一名長踦踦
音居蟻反郭𤩶曰小蜘蛛長脚者
俗呼為喜子詩云蟰蛸在戶是也。

虹電
古文羾同胡公反俗音絳尓疋
音義曰雙出鮮盛者為雄雄曰虹
暗者為雌雌曰蜺蜺音五鷄反說
文螮蝀虹也江東呼為𩁹𥼶名虹
攻也純陽攻陰氣也螮音帝蝀音童。

縛喝國
呼曷反北臨縛河其國中有

如来澡灌可一斗餘眾色炫焴金
石難名又有佛牙又有佛掃帚迦
奢草作也長二尺餘園七寸其把
雜寶飾之也。

波吒𨤲
力之反亦云波吒梨耶舊云
巴連弗訛也是一花樹名因此花
樹以目城也。

第二十四卷

尺蠖
烏郭反說文申屈虫也尓疋蠖
尺蠖一名屈宋地曰尋乘吴人名
乘闔闔音古合反即乘虫也。

阿泥律陁
舊言阿𨚗律或云阿㝹樓
䭾亦言阿泥盧豆皆一也此云无
滅亦云如意昔施辟支一食於八
十劫人天之中徃来受樂于今不
滅故云无滅又所求如意亦名如
意即甘露飯王之子佛堂弟也。

朋友
蒲崩反下于久反說文同門曰
朋同志曰友廣雅友親也愛也。

方域
為逼反域居也說文域邦也周
礼方域謂建邦國造都鄙制鄉
邑也。

酷毒
口木反謂暴虐也說文酷㥯也

甚也白虎通曰酷極也教令窮極也。

兾除
又作覬同羇致反小尓疋云覬
望也。

飄鼓
匹遙反下公戶反飄吹也鼓動
也案凢動物皆謂之鼓也。

第二十五卷

師徒
達胡反徒類也㽵子云孔丘之
徒司馬[彰-章+(皮-(〡/又)+(王/巾))]曰徒弟子也。

仁孝
而親反愛人以及物曰仁上下
相親曰仁貴賢親親曰仁煞身成
人曰仁尓疋善父母為孝謚法曰
慈愛忘勞曰孝從命不違曰孝。

承稟
鄙錦反稟受也。

第二十六卷

苟欲
公厚反廣雅苟且也亦誠也。

言詞
魚鞬反下似資反直言曰言言
巳事也荅述為語為人說也礼記
三年之喪言而不語是也言亦云
也發端也說文詞者意內而言外
也亦審言語也。

第二十七卷

[圖-囗]度
案詔定古文書圖[圖-囗]二形同達
胡反下徒各反廣雅[圖-囗]度也議也

亦計也度量也。

每言
莫載反三蒼每非一定之辝也
每亦數也。
蚩誚
(才笑反謂謂嬈弄譏責也亦訶也)。

第二十八卷

紉繩
女珍反字林云單繩曰紉紉索也。

瀑流
蒲報反蒼頡解詰云瀑水潰起也。

婆歰波言
所立反此云氣謂霧氣等也。

第二十九卷

為杖
直亮反杖猶據也亦杖託也。

第三十卷

染汙
紆剉烏故二反字書汙塗也字
林汙穢也。

咀嚼
又作齟同才與反下慈藥反含
味也咀齟也通俗文咀齧曰嚼也。

津液
子隣反下夷石反三蒼津液汁
也說文液津潤也廣雅滋液也潤
澤也。

誠言
市盈反廣疋誠實也說文誠信
也敬也。

乍可
仕嫁反廣雅乍暫也蒼頡篇乍
兩辝也。

齊心
昨迷反說文毗齊人齊也字從
肉毗音蒲迷反。


譏剌
居衣反下又作諫同且漬反廣
雅譏㓨也說文譏誹也。

數瞚
又作瞬同尸閏反說文瞚目開
閇數搖也。

第三十一卷

畟方
楚力反謂正方也。

開闢
脾亦反說文闢開也。

關閉
補結補計二反說文[門@(恙-心+皿)]門也廣
雅閉塞也守也或作閇俗字也。

荼毒
達胡反廣疋荼毒痛也亦行𢙣也。

重壘
又作垒同力癸反壘亦重也。

拼量
補莖反謂彈繩墨曰拼江南名
抨音普庚反。

尋穌
息胡反穌活也小尓疋云死而
復生謂之穌穌𥧝也。

祖瀬
仕加反下力𦫿反通俗之𠚫餘
曰祖廣疋祖距也詩云如彼捿祖
是也。

䶧足
又作齩同五狡及䶧齧也關中
行此音又下狡反江南行此音。

䶗頸
字林丘加反下居井反言以口
䶗也大齧也今以手頸項前也。

擘胂
補麦反下引人反當脊肉曰胂

也擘分裂也。

攫腹
九縛居碧二反說文攫爪持也
通俗文手把曰攫蒼頡篇攫搏也
獸窮則攫是也。

掐心
他勞反說文掐捾也捾一活反
中國言掐江南言挑音土彫反。

鑱㓨
仕衫反下七亦反說文鑱𨦣也。

漉諸
或作濜同力木反水下㒵也。

嗢鉢羅
烏沒反此云黛花舊言優鉢
羅或云漚鉢羅訛也。

鉢特摩
徒得反此云赤蓮花舊言波
頭摩云鉢曇摩皆訛也。

淒勁
且奚反下居政反詩云淒其以
風傳曰淒寒風也勁切㥯也。

屯聚
徒昆反廣雅屯㝡也㝡音才句反。

殭鞕
居良反下五更反字略云死不
朽曰彊物堅曰鞕。

緊捺落
奴葛反此云是人非人歌神
也頭作馬頭舊言緊𨚗羅或作真
陁羅皆訛也。

炬鍼
其吕反下聲類今作針同支諶
反束火曰炬縫衣曰針。

空歐
又作嘔同於口反歐吐也𥼶名

云歐傴也將有所吐脊曲傴反。

毒[胣-也+布]
又作㾙𤴾二形同火靳反江南
言[胣-也+布]腫說文肉反出也。

鬼胭
又作咽同一千反胭喉也北人
名頸為胭也。

㓟[(ㄇ@(企-止))/齊]
音皮下又作涑同子礼反廣雅
㓟剝也[(ㄇ@(企-止))/齊]漉也謂搦出汁也。

饗受
又作享同虛仰反歆享也謂神
食氣也亦獻也歆虛音反。

俱臻
側巾反尓疋臻至也。

歡娛
字詁古文虞今作娛同疑區反
說文娛樂也言皆娛樂也。

第三十二卷

烏施羅
末草名也形如此土細辛其
體極冷。

剋勝
又作克同口得反字林剋能也
剋亦勝也。

林藤
徒登反廣雅藤萬也今呼如葛
𦽦莚者為藤。

率土
所律反尓疋率自也[攸-ㄆ+盾]也。

第三十三卷

夷恱
余之反說文夷平也亦明也常
也恱樂也。


所瀹
又作爚鬻汋三形同臾灼反通
俗文以湯煮物曰瀹廣雅瀹湯也
謂湯內出之也江東呼瀹為煠煠
音助甲反。

不肖
私妙反小尓疋不肖不似也言
骨肉不似其先故曰不肖謂儜𢙣
之類也字從肉小聲。

厭禱
於舟反下都導反字苑厭眠內
不祥也伏合人心曰厭說文告事
求請曰禱謂請於鬼神也。

製作
之世反製裁製也制断之也說
文作制。

菴沒羅
舊言菴磨羅亦作訶摩勒皆
訛也𦰧如小棗果如胡桃其味酸
而且甜堪入藥分。

主宰
祖待反礼記宰夫為獻主謂主
膳食之官也。

擅立
市戰反廣雅擅專也專巳自為也。

專巳
之緣反專猶自是也專壹也任也。

第三十四卷

屋宇
古文㝢籀文𢉠同于甫反說文
宇屋邊檐也𥼶云宇羽也如鳥羽
翼自覆蔽也於國則四垂為宇。


人捦
又作鈘㯲二形𥼶名作鑰同巨
金反捦㥯持也持匈也。

捶撻
又作箠同之藥反下古文[敲-高+幸]同
他達反廣雅捶撻擊也。

壃界
居良反壃境也亦界也尓疋畺
垂也僵場在外垂也。

摸放
又作摹同莫胡反小尓疋摸法
也謂規形曰摸亦掩取象也。

第三十五卷

評論
皮柄反字書評訂也訂平議也
訂音唐頂反。

為挫
祖臥反說文挫摧也謂折其鋒
也挫折也。

匈㯲
居吟反說文㯲枉也聲類云交
領者。

怳忽
虛徃反漢書音義曰怳忽眼乱
也似有无也虛妄見也。

第三十七卷

耶舍
此云譽謂名譽也。

蘇陁夷
舊言湏陁耶此云共起。

大生主
舊言摩訶波闍翻為大愛道
者是也。

迄今
虛訖反尓疋迄至也。


无乏
扶法反暫无名乏乏闕少也反
可為叵反正為乏字意也。

第三十八卷

婆雌子部
婆音蒲賀反此云犢子部
舊名跋私弗多羅上古仙人名跋
私其母是此仙人種故姓跋私有
羅漢是此女人之子從母作名說
切有部中出也。

矩摩邏多
俱禹反亦作鳩摩此云童
首謂諸童子中為上首也。

嗢多羅僧
烏沒反舊言欝多羅亦云
郁多羅此云上首衣此謂常著衣
中㝡在上也。

𠳮荅彌
舊言憍曇彌或作瞿夷訛也
此云女十二遊經云明女。

愽戱
古文[筷-夬+尃]同補莫反方言愽或謂
之棊說文[筷-夬+尃]𡱈戱也六著十二棊
古者焉曹作[筷-夬+尃][筷-夬+尃]亦著名也。

麴櫱
魚列反說文牙米也謂漬穀
等生牙者也。

醞釀
於問反下女亮反說文醞作酒
曰釀酒母也釀投也。

第三十九卷


謗讟
徒木反左傳民无謗讟杜預曰
讟誹也廣雅讟𢙣也方言讟痛也。

深𠍴
古文作㥶[這-言+保]二形籀文作愆今
作愆同去連反說文𠍴過也失也。

第四十卷

山澤
直格反水聚曰澤𥼶名云兖州人
謂澤為掌言水亭𠁅如掌中也。

第四十一卷

媒媾
孤𠋫反白虎通曰媾厚也重婚
曰媾。
无[右/羊]
古胡反尓疋[右/羊]罪也。

扼捥
又作槅同於責反說文扼杷也
盈手扼廣雅扼持也史記扼[捥-(夗-夕)+匕]以
言是。

用暢
𠡠亮反廣雅暢達也明也。

揮刀
許歸反說文揮奮也振訊也。

吸水
古文噏歙二形同𦏁及反廣雅
吸飲也氣息引入也。

第四十二卷

呪詛
又作祝說文作詶同之授反詶
詛也下古文樝同側據反𥼶名云
祝属也以善𢙣之辝相属著也詛
阻也謂使人行事阻隈於言也。

第四十三卷


迦栗沙鉢拏
又作迦理沙般拏拏音
女家反鉢拏此云銅錢十六鉢拏
為一迦利沙鉢拏。

陋訥
古文吶同奴骨反陋醜猥也亦
小也訥遅[扥-(打-丁)+金]也說文訥難也。

室利毱多
此云吉祥護舊言尸利毱
多訛。

第四十四卷

梅怛麗藥
都達反此云慈即舊云慈
氏者也慈有二因緣一值慈佛發
心二初得慈心三昧因以名焉言
彌勒或云梅任梨並訛也。

𥤱聞
呼旱反卑希也尓疋希寡尠𥤱
也字從干從𠕀。

第四十五卷

拘枳羅鳥
居尓反或作拘耆羅此云
好聲鳥也。

第四十六卷

客館
又作舘同古玩反客舍也周禮
五十里有館館有委積以待朝聘
之客。

𨚗地迦城
此云鳴或云河主城名也。

郡市迦林
此云麤布袋林名也。


藍愽迦經
此言作動經。

第四十八卷

珊若娑病
乘干反此云廢風病一不發
不起者也。

寶玩
古文既同五喚反字林玩弄也
廣雅玩好也。

第五十一卷

愚戇
都絳反說文愚癡也戇愚[扥-(打-丁)+金]也。

於塊
古文由同苦對反由結土也土
塊也。

愚蒙
又作𥉕同莫公反蒙謂蒙覆不
明也闇昧无知也。

第五十二卷

名鑒
又作鑑同古鑱反廣雅鑒炤燿
也鑒所以察形也。

詭設
居毀反詐不實也亦相欺也。

誇誕
苦華反下徒亶反通俗文自矜
曰誇謚法曰華而无實曰誇誕謾
也欺也不實大也。

第五十三卷

憩無
又作愒蒼頡篇作憩同祛例反
尓疋憩息也。

鑽燧
又作鐆同辝醉反火母也論語

鑽燧改火是也世本造火者燧人
因以名也。

波濤
徒勞反三蒼大波為濤也。

伺求
涓慈先吏二反字林伺𠋫也伺
察也。

第五十四卷

凞怡
虛之反下與之反說文凞怡和
恱也方言怡喜也湘潭之閒曰紛
凞或云凞怡。

躭話
籀文作譮古文作話䛋二形同
胡快聲類云話訛言也廣雅話調
也謂調戱也。

很戾
胡墾反下力計反很違也戾曲
也字從艮聲。

狻猊
先桓反下五奚反即師子也出
西域尓疋狻猊如虥猫食虎豹穆
天子傳狻猊走五百里是也虥音
仕板反。

眵垢
充尸反說文蕺兜眵蕺音莫結反。

齘齒
下界反說文齒相切也三蒼嗚
齒也。

身矬
才戈反廣雅矬短也通俗文侏
儒曰矬也。


誇衒
古文眩𧗳二形同胡麵公縣二
反說文行且賣也。

殉名
辝俊反蒼頡篇殉求也廣疋玽
營也。

抆拭
武粉反下舒翼反廣雅抆拭也
振也尓足拭清也言抆拭所以為
清絜也。

第五十五卷

侮蔑
古文㑄同亡府反廣雅侮輕也
說文侮㑥也謂輕㑥也。

第五十七卷

俱祉羅
𠡠里反舊言摩訶俱絺羅此
云大膝膝骨大故也即舍利子舅
長爪梵志也。

第五十八卷

屏氣
俾領反屏蔽也隱也藏也蔽也。

𦚰尊者
虛業反即付法藏中波奢比
丘常坐者也此人曾生𦚰不著地
因以名焉。

第五十九卷

[失*見]度
又作頍同九吹反下徒各反[失*見]
求也計也[失*見]摸也世本倕作[失*見]矩
[失*見]圓也矩方也字從夫從見言丈

夫之見必合䂓矩。

洄澓
胡瓌反下扶福反三蒼洄水轉
也澓亦迴水深也。

狎𢙣
古文𧆥同胡甲反狎近也廣雅
狎習也謂近而狎之習而行之也。

薄矩羅
俱禹反舊言薄俱羅此云善
容持一不煞戒得五不死者也。

涎洟
諸書作[泳-永+欠]㵪唌[沎-匕+品]四形同詳延
反字林慕欲口液也亦小兒唾也。

班駮
又作辦同㭪蠻反蒼頡篇班文
云也雜色班也。

黧黯
力奚反下於斬反通俗文班黑
謂之䵩黯。

笑睇
徒計反纂文顧視曰睇睇亦傾
視也礼記不能睇視是也。

憺怕
徒濫反下疋白反說文憺安也
怕靜也又亦无為自得也。

第六十卷

㰆㰆
埤蒼作[韋*(ㄆ/用)]東觀漢記作排同皮
拜反冶家用吹火令熾者也。

剩辯
食證反剩猶因也。

脛踝
古文踁同胡定反字林脚胻也
𥼶名脛莖也直而長如物莖也。


一尋
似林反小尓疋云四尺為仞倍
仞曰尋倍尋曰常方言尋長也。

唯𡱈
衢玉反促也小尓疋𡱈近也尓
疋𡱈分也部分也字從口在尸下。

第六十二卷

嗢達洛迦曷邏
此云極喜。

考量
枯老反考謂質覈之也考挍也。

第六十七卷

魑魅
又作离螭二形同𠡠知反下又
作𩲐𩲝二形同莫兾反說文老物
精也通俗文澤恠謂之魑[魅-未+弓]。

冲虛
說文作蛊同除隆反字書冲虛
也中。

第六十八卷

自刎
古文歾同亡粉反字略云断首
曰刎割通俗文自刻曰刎也。

庸愚
臾鍾反庸謂常愚常矩者也。

第六十九卷

巨富
其吕反小尓疋巨大也方言齊
魯之閒謂大為巨。

匪冝
趺斐反詩云匪来[仞/貝]𢇁傳曰匪
非也。

傅藥
方務反附也謂塗附也方言凢

欲藥傅藥而毒剌是也。

萌牙
古文氓同麦𥝷反廣雅萌始也
萌亦𡨋昧㒵也。

第七十卷

眇然
亡紹反眇眇遠也亦深大也。

稽遅
古奚反說文留止曰稽。

第七十三卷

朅地羅
去謁反舊言佉陁羅木名也。

第七十四卷

孳產
子思反方言東楚之閒凢人畜
乳而雙產謂之[(牙*力)/厘]孳下所限反生
其種曰產說文產生也。

朝貢
古弄反貢廌也廣雅貢上也。

第七十五卷

貿易
莫𠋫反小尓疋云貿交易也三
蒼貿換易也。

𢷤黜
又作絀同耻律反廣疋黜去也
亦放也退也。

驍健
古堯反廣雅驍亦健也勇㥯也
說文良馬駿名也。

懷孕
古文𣎜同移證反含實曰孕三
蒼孕懷子也廣雅孕㑗也字從子
從乃。


第七十六卷

火[(乏-之+虫)*重]
之容反今江北通謂螽蝗之類
曰蝩亦曰簸蝩一名螽蟴一名蚣蜎
俗名舂黍蚣音思容螖音思與反。

逝多
時制反此云戰勝是俱[薩-產+(辛/工)]羅國
波斯匿王之子也大子誕生之日
王破賊軍內宮聞奏因以名也舊
云祇陁或云栘多亦言祇洹皆訛
也栘音是奚反。

第七十八卷

嬈乱
三蒼乃了反嬈擾也弄也謂嬈
乱戱弄也。

第七十九卷

砂磧
七亦反水中沙灘也說文水渚
有石曰磧灘音他円反。

第八十卷

奢侈
昌是反侈亦奢泰也。

痆斯
女黠反國名也舊言波羅奈國也。

㒒[(上/天)*余]
蒲卜反下力計反廣雅僮僕伇
使也㒒附也附從於人也周礼男
子入于罪[(上/天)*余]鄭眾曰[(上/天)*余]奴也賤也
伇也。

求晴
又作腥殅二形同自盈反聲類

云雨止曰晴晴亦精明也。

切經音義卷第二十五