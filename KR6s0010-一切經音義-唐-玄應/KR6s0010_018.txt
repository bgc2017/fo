










一切經音義卷第十八　　　　弁
翻經沙門玄應撰

  
  * 成實論
  * 鞞婆沙阿毗曇論
  * 解脫道論
  * 雜阿毗曇心論
  * 立世阿毗曇論
  * 尊婆湏蜜所集論
  * 法勝阿毗曇論
  * 四諦論
  * 阿毗曇心論
  * 分別功德論
  * 阿毗曇甘露味論
  * 辟支佛因緣論
  * 三法度論
  * 十八部論
  * 明了論
  * 隨相論

成實論

第一卷

𣂪斧
古文作[訊-言+晝]同竹角反說文𣂪斫
也𣂪斤也。


鈂扶
丈心反外道名也十二年隨佛
始根熟者也。

第四卷

[(ㄇ@(企-止))/齊]搦
又作沛同子礼反廣雅[(ㄇ@(企-止))/齊]漉也
謂[(ㄇ@(企-止))/齊]出其汁也論文作擠子詣反
擠排也擠非此義下女[葺-耳+十]女卓二
反搦捉也握也漉音祿。

疼痺
又作痋胳二形同徒冬反聲類
作癑說文疼動痛也下方二反蒼
頡篇云手足不仁也說文痺濕病
也今言冷痺風痺皆是也。

帽等
借音貌貌悶也謂狀貌若死因
以名也。

藥石
攻病曰藥下古人以石為針今
人以䥫皆謂療病者也。

皷桴
案詔定古文官書枹桴二字同
體音扶鳩反皷椎也說文抱擊皷
柄也。

瓢杓
又作瓢同毗遙反三蒼瓢瓠勺
也江南曰瓢𣟵蜀人言𣟵蠡𣟵音
𦏁蠡音郎𤘳反。

眼篦
補奚反小學章篦制也今眉篦
𢮿頭篦皆作此。


第五卷

相棖
又作樘敞𢾛三形同丈庚反棖
觸也亦嫽敞也。

第六卷

桎梏
之逸反下古祿反在手曰桎在
足曰梏謂扭械也。

如睫
說文作䀹𥼶名作[庚*毛]同子葉反
目旁毛也山東田里閒音子及反
論文作𣰍𣯮二形非也。

第七卷

鵽鳥
竹刮反尒雅注云今鵽大如鴿
或言如鶉似雌雉鼠脚無後指岐
尾為鳥憨急群飛出北方沙漠地
也肉美俗名𥥛厥雀生蒿[卄/〦/米]之閒
憨音呼濫反。

第九卷

舍廬
力居反別舍也亦寄止也黃帝
為廬所以避寒暑也春秋去之冬
夏居之。

入支
只移反此外道瓶圓如瓠無足
以三杖交之支舉於瓶也諸經中
或言執三奇立拒或言三又立拒
皆是也論文作鈘非也。


金槍
千羊反蒼頡解詁云木兩耑𨦣
曰槍說文槍岠也論文作鏘非體也。

第十卷

䂎矛
麤鸞反䂎擲也下又作𨥨𢦵二
形同莫侯反說文矛長二丈也。

狗齩
又作䶧同五狡反關中音也說
文䶧齧骨也廣雅䶧齧也江南曰
齩下狡反。

㳬澓
似緣反說文回渕也下又作復垘
二形同扶福反垘深也亦迴水也。

栽[木*幸]
則扌反下古文㩵㮆不三形今
作櫱同五割反尒雅㮆餘也載也
言木餘載生㮆栽也。

第十一卷

葷辛
許雲反蒼頡篇葷辛菜也凡
物辛[自/(乏-之+犮)]者皆曰葷也。

第十二卷

孤煢
古文[火*(旬/子)]儝二形同渠營反無父
曰孤無子曰獨無兄弟曰煢煢單
也煢煢無所依也字從卂從營
省聲卂音雖閏反。

暍死
又作𤸎㷎二形同於歇反字林
傷熱也謂傷熱煩悶欲死也又紅

紫傷風日失色為暍亦作此。

第十五卷

不啻
施豉反蒼頡篇不啻多也。

一桄
古文𤖖𤗶二形今作桄同古黃
反聲類作輄車下撗木也今車牀
梯舉下撗木皆曰桄是也。

第十六卷

猨猴
又作蝯同雨煩反似彌猴而大
臂長其色有黑有黃鳴聲甚哀古
今注云猨五百嵗化為玃玃壽千
嵗玃音居縛反。

蟄虫
遅立反說文蟄藏也獸之淺毛
熊羆等亦皆蟄也。

第十七卷

𦒱撿
苦老反𦒱謂質覈之也問也。

土封
甫龍反起土為界曰封聚土者也。

則晞
又作烯同虛衣反字林晞乾也
方言晞也暴也北燕海岱之閒謂
暴為晞。

抱𡖉
字體作菢又作勽同蒲昌反通
俗文鷄伏𡖉北燕謂之菢江東呼
蓲蓲音央富反伏音輔又反。

[穀-(一/禾)+(夕*ㄗ)]出
又作嗀同口角反吴會閒音兕

𡖉外堅也尚在𡖉中謂之[聲-耳+(夕*(ㄗ@、))]。

鞞婆沙阿毗曇論
第一卷

𧿡芩
渠今反人名也。

傅采
方務反傅謂塗附也傅藥傅粉
皆作此論文作拊麩主反拊拍也
非此用也下且在反采猶采色也。

第三卷

摩[攸-ㄆ+熏]
又作倐[條-木+足]二形同書育反人名也。

鱣魚
古文[魚*(序-予+里)]同知連反大黃魚也口
在頷也體無鱗甲肉黃大者長二
三丈江東呼為黃魚是也。

如鍼
字詁文針箴合作鍼同支淫反
廣疋針刾也說文鍼所以縫衣裳
者也。

鞮伽
都奚反謂苦種子也。

第四卷

色膜
亡各反說文肉閒膜也論文從
[葺-耳+十]作𩌧非也。

騰書
徒登反說文騰傳也謂傳遽郵
驛也騰乘也廣雅騰奔也疾也。

第五卷

若翳
韻集作瞖同一計反說文目病
生翳也三蒼翳目病也論文作曀

風而陰曰曀曀非字體也。

陰燧
古文作鐆𤎩二形今作[打-丁+(隊-(阿-可))/火]或作
燧同辝醉反陰燧出水陽燧出火
者鐆五石之銅精圓也陰燧以䥫
方也。

潭水
徒南反亭水也楚人名深為潭
論文作澹徒濫反安也澹非此義。

第八卷

譏貶
居衣反廣雅譏刾也說文譏誹
也下古文[巢-果+(日/寸)]同碑儉反貶損也减
也亦墜也。

第九卷

如弶
渠向反韻集云施[(ㄇ@(企-止))/(紿-口+月)]於道曰弶
今田獵家施弶以取鳥獸者其形
似弓也。

禋侫
於人反苦也。

彌侫
習也。
陁
破盡也。
陁羅破
道也。

第十卷

道跡
又作蹟迹二形同子亦反足跡
也論文作跡跤二形非也。

第十二卷

𢪛摸
無粉反字林抆拭也摸𢱢也𢱢
音桒各反。
鈎[打-丁+豕]
都角反[打-丁+豕]擊也敲

[打-丁+豕]也敲音苦交反論文作瑑非也。

樺皮
胡𧟶反可以餙弓者也。

第十三卷

千秋鳥

䥫把
又作色同平加反方言把謂之
渠挐郭𤩶曰有齒曰把無齒曰朳
朳音八今江南有齒者為把挐字
從木挐音女於反。

下晡
補胡反淮南子云曰行至于悲
谷為晡時謂加申時也。

第十四卷

蚇蠖
齒亦反下烏郭於玃二反尒雅
蠖尺蠖方言尺蠖又名步屈一名
尋桒纂文云吴人以步屈名桒闔
音古合反一名蝍𧑙𧑙音子六反。

犎牛
周成難字作犎音妃封反漢書
音封此牛形小[骨*專]上有犎也。

不眴
列子作瞬通俗文作眴同尸閏
反說文瞚目開閇數搖也服𧆛云
目動曰眴也。

鴝鵒
又作鸚同具俱反下又作[(更-一)*鳥]同
以属反似反舌頭有兩毛角者也
山海經公羊傳並作鸛音㩲。


蜀虫
時燭反詩云蜎蜎者蜀傳曰蜀
桒虫也大如指似蠶尒雅蚅一名
烏蠋是也。

解脫道論
第一卷

叨佷
他勞反下胡[墾-艮+白]反叨貪也方言
叨殘也埤蒼叨食也說文此俗饕
字也。

裝捒
阻良側亮二反下師句反今中
國人謂撩理行具為縛捒縛音附
捒音戍說文裝束也裹也。

沮屈
扌与反蒼頡解詰沮漸也敗壞
也論文作俎側呂反貯醢噐也一
曰置肉机也俎非此義。

第二卷

麻䉽
字苑作叛同布滿反餈類也今
米䉽豆䉽皆作此。

第三卷

𢫱𢬿
胡郎反下胡戒反通俗文拘罪
人曰𢫱𢬿亦桁類也。

摒譡
卑政反下都浪反謂掃除也廣
雅摒除也。

噫噫
借音於矝反相荅應聲也。

第四卷


刪去
所姧反三蒼刪除也。

衣帊
又作[示*巴]同匹亞反廣雅[巾*巳]㡤也
通俗文兩複曰帊是也。

痕跡
纂文作𦚣同胡根反通俗文瘡
瘢曰痕也。

櫺窓
力丁反說文窓[木*(千/目)]閒子也通俗
文䟽門曰櫺今窓櫺車櫺皆是也。

[(骨-┌+人)*完]節
又作垸同胡灌反通俗文燒骨
以桼曰垸蒼頡訓詁垸以[桼-水+小]和之
今中國人言垸江南言[骨*(垂-┴+山)]音瑞桼
古漆字。

摨狗
女皆反人名也依字韻集揩摨
摩也。

狡獪
古夘反下古文[狂-王+昏][狨-十+人]二形又作
[狂-王+史]同古快反通俗文小兒戱謂之
狡獪今關中言狡刮訛也。

第七卷

𧏺拘
羗句反。
霖婆
力金反。
哿栗
古我反。

鉢扡
土何反。

瘑痲
張𢯇雜字作瘑字書作[病-丙+(瓜-、)]同古
和反蒼頡篇𤵇禿也韻集曰瘡病
也春發者謂之燕疥秋發者謂之
鴈疥。


閟塞
鄙兾反詩云我思不閟傳曰閟
閇也亦不從也論文作秘非體。

第八卷

忿叱
齒逸反方言叱呵怒也陳謂之
呵案叱猶呵也。

濕觟
胡凡反應作黊胡寮反鮮明也
又物精不雜為黊。

第十卷

夾膝
古洽反謂夾在兩邊也近也三
蒼夾輔也說文夾持也夾至也。

如荻
又作藡同徒歷反即薕荻也堪
為簿者也薕音古銜反。

雜阿毗曇心論
第一卷

牟尼
經中或作文尼舊譯言仁應云
茂泥此云仙仙通內外謂久在山林
修心學道者也。

申恕
亦言申恕波林此譯云實木林
謂貞實也。

軟中
正體作䎡同而兖反梵本言沒
栗度此譯言䎡柔弱也。

歰滑
又作濇同所立反謂不滑也字
從四止四止即不通字意也論文
作[勿/(止*止)][止/(止*止)]二形非躰也。


天笁
或言身毒或言賢豆皆訛也正
言印度印度名月月有千名斯一
稱也良以彼土聖賢相継開照群
生照臨如月因以名也一說云賢
豆本名因陁羅婆他𨚗此云主𠁅
謂天帝也當以天帝所護故世人
号之耳。

彌離車
或作彌戾車皆訛也正言蔑
戾車謂邊夷無所知者也。

軍眾
居雲反字林軍圍也四千人為
軍二千五百人為師字從勹勹音
補交反包車為軍帀自為師皆字
意也。

詰問
去質反廣雅詰責也說文詰問也。

華[肆-聿+(彰-章+(曼-又+方))]
又作花同呼𤓰反下梵言磨羅
此云[肆-聿+(彰-章+(曼-又+方))]音蠻案西域結[肆-聿+(彰-章+(曼-又+方))]師多用
蘇摩𨚗花行列結之以為條貫無
問男女貴賤皆此㽵嚴或首或身
以為飾好諸經中天[肆-聿+(彰-章+(曼-又+方))]寶[肆-聿+(彰-章+(曼-又+方))]花[肆-聿+(彰-章+(曼-又+方))]
市結[肆-聿+(彰-章+(曼-又+方))]師皆是也論文作[肆-聿+(彳-〡+(〦/目))]非躰也。

摶食
徒官反通俗文手團曰摶三蒼
摶飯也論文作揣音初委反測度
前人日揣江南行此音又都果反說

文揣量故揣也閞中行此音並非
此義。

溉之
歌賚反說文溉灌也謂灌注也。

如晴
又作暒殅二形同自盈反謂不
雨也聲類晴雨止也論文作𩄆非也。

戶樞
齒臾反門臼也尒雅樞謂之椳
郭𤩶曰門戶扉樞也廣雅樞本也
樞機制動轉之主也椳音五迴反。

第二卷

猗息
於蟻反說文倚猶依也廣雅倚
因也謂因倚而臥也字從人論文
作猗一奇反猗美也。

躁動
又作趮同子到反躁亦動也躁擾
也論語言未及之而言謂之躁鄭
玄曰謂不安靜也𥼶名躁燥也言
物燥即動而飛揚也。

為掉
徒吊反字林掉搖也廣雅掉振
動也論文作悱非也。

心忌
渠記反忌難也亦畏也說文忌
憎𢙣也。

為嫉
古文𧪠㑵愱三形同自栗反楚
辝故興心而嫉妬王逸曰𡧱賢曰嫉
𡧱色曰妬也。


懈怠
古賣反下徒改反尒雅懈怠也
集注云懈者極也怠者懶也𥼶名
云懈者解也言骨節解緩也。

振旦
或作震旦或言真丹皆一也舊
譯云漢國經中亦作脂𨚗今作支
𨚗此無正翻直神州之捴名也。

猶豫
弋周反下古文與同弋庶反說
文隴西謂犬子為猶猶性多疑在
人前故凡不决者皆謂之猶豫又
尒雅云猶如麂善登木郭𤩶曰健
上樹也。

為糜
亡皮反糜爤也散壞也。

戶向
許亮反說文向北出牖也廣雅
窓牖向也字從宀從口宀音亡仙反。

穬麦
𤓰猛反說文穬芒粟也今呼大
麦為穬麦也。

拘屢
或作句盧舍或云拘樓賖此云
五百弓應言俱嚧舍嚧音犖俱反
謂大牛鳴音聲聞五里八俱嚧舍
為一踰繕𨚗即四十里古者聖王
一日所行也。

中[乏-之+犬]
於矯反說文[乏-之+犬]屈也廣雅[乏-之+犬]折
也𥼶名云少壯而死曰[乏-之+犬]如取物

中折也字從大象形不申也不盡
天年謂之[乏-之+犬]耳。

第三卷

屠羊
達胡反說文屠刳也廣雅屠壞
也案屠分割牲肉也。

司獵
廣雅司主也說文臣司事於外
也后為司字意也。

聽訟
他定反周禮以五聲聽獄訟求
情一曰形聽二色聽三氣聽四耳
聽五曰目聽謂察是非也說文訟
爭也。

齋戒
古文作誡同古薤反易云以此
齋戒韓康伯曰洒心曰齋防患曰
戒字林齋戒潔也齋亦齊也廣雅
戒俻也字從卝持戈以戒不虞也
卝又作拜同音拱字意也。

如陶
又作[句-口+正]同大勞反三蒼陶作瓦
家也舜始為陶世本云夏臣昌吾
更增加也史記陶瓦器也案西域
地多卑濕不可為窯但累坏器露
燒之耳案此陶音為得諸書亦借
音遙字體作窯燒瓦竈也通俗文
陶竈曰窯是也。


婆羅門
此言訛略也應云婆羅賀磨
拏此義云承習梵天法者其人種
類自云從梵天口生四姓中勝故
獨取梵名唯五天笁有諸國即無
經中梵志亦此名也正言靜胤言
是梵天之苗胤也。

剎利
應言剎帝利此譯云土田主也
謂王族貴種是也。

鞞舍
陛奚反正言吠舍此云坐謂坐
估也案天笁土俗多重寶貨此等
營求積財巨億坐而出納故以名焉。

首陁
應言[弋@人]達羅謂田農寉學者也
此等四族國之大姓也。

以資
姉私反廣雅資用也取也亦成也。

𣠵單曰
或言𣠵怛羅越或作𣠵多羅
拘樓或云郁多羅鳩留正言𣠵怛
羅究溜此譯云高上作謂高上於
餘方也亦言勝洲鳩留此云作亦
云姓未詳何義立名。

閻浮提
或言剡浮洲或言譫浮洲或
云贍部洲閻浮者從樹為名提者
略也應言提鞞波此云洲譫音之
舍反。


弗婆提
或言弗于逮或言弗毗提訶
或云逋利婆鼻提賀逋利婆此云
前鼻提賀此云離體。

瞿陁尼
或作俱耶尼或云瞿耶尼或
言瞿伽尼皆訛也瞿此云牛陁尼
此云取与以彼多牛用市易如此
閒用錢帛等或云有石牛也。

茨夹
自資反尒雅茨一名蒺䔧郭璞
曰布地𦽦生細葉子有三角刾人
者也。

瘜肉
方言作𦞜同思力反說文瘜奇
肉也三蒼𢙣肉也論文作息非體也。

作摸
又作摹同莫奴反[失*見]摸也摸法
也謂掩取象也。

第四卷

言㧗
側買子尒二反說文㧗撠也撠
音居逆反謂撠𢲻取也通俗文掣
挽曰㧗也。

乳嬰而
注反說文人及鳥生子曰
乳三蒼乳字也字養也嬰音於盈
反三蒼女曰嬰男曰兒𥼶名云人
始生曰嬰兒匈前曰嬰投之嬰前
而乳養之故謂嬰兒也。


有扼
又作[革*(厂@巳)]同烏[葺-耳+十]反所以扼牛領
者也扼亦槅也。

泄漏
思列反廣雅泄溢也亦發也漏也。

興渠
此言訛也應言興舊興宜借音
嫣蠅反出闍烏荼娑他𨚗國彼土
人常所食者也此方相傳以為蕓
薹非也嫣音虛延反。

[虫*(一/尢)]蛇
古文作螈字林五官反虵醫也
崔豹古今注蠑螈一名虵醫大者
長三尺其色玄紺善[毤-(公*毛)+(彰-章+田)]人一名螈
漢書云蚖韋昭曰玄黑𧋍蜴也經
中黑[(乏-之+虫)*元]疑此物也而不言毒𡧱人
未詳其的是諸經亦作虺呼鬼反
毒蟲也一身兩口頭尾相似也。

第五卷

飄薄
捕莫反薄迫也風近迫之曰薄。

瘀壞
於慮反說文瘀積血也廣雅瘀
病也論文作淤泥滓也。

所螫
書亦反說文虫行毒也關西行
此音又呼各反山東行此音蛆知
列反東西通語也。

防邏
力賀反戍属也謂遊兵以禦寇
者也亦偱行非違也。


小迸
又作跰𧼲𧼲三形同補諍反迸
散也走也江南言𧻓趲趲音讚。

折樓虫
一名尋桒亦言蚇蠖或云桒
闔或云步屈。

第六卷

穌息
先胡反聲類更生曰穌穌亦休
息也謂更息也。

登祚
徂故反祚位也國語天地之所
祚賈逵曰祚祿也。

第七卷

毗陁
或言韋陁皆訛也應言鞞陁此
云分也亦云知也四名者一名阿
由此云命謂醫方諸事二名夜殊
謂祭祀也三名娑磨此云等謂國
儀卜相音樂戰法諸事四名阿闥
婆拏謂呪術也四是梵天所說若
是梵種年滿七嵗就師學之學
成即作國師為人主所敬梵天孫
毗耶婆仙人又作八鞞陁。

所度
唐各反度量也廣雅度揆也亦
測也。

支提
又名脂帝浮[圖-囗]此云聚相謂累
石等高以為相或言方墳或言廟

皆隨義𥼶也。

第八卷

脛骨
又作[跳-兆+(不-〡+土)]同下定反說文脛脚胻
也胻音下孟反今江南呼脛為胻
山東曰胻敞敞音丈孟反脛胻俱
是膝下兩骨之名也𥼶名脛莖也
直而下如物莖也。

髖骨
又作臗同口桓反埤蒼臗尻也
說文臗髀上也論文作寬非體。

[骨*(翏-(彰-章)+小)]骨
力遙反字林八[骨*(翏-(彰-章)+小)]也通俗文尻
骨謂之八[骨*(翏-(彰-章)+小)]論文作膫脂膏也膫
非此用。

五穀
案禮記月令天子春食麦鄭玄
曰麦實有孚甲属木夏食菽菽豆
也菽實孚甲堅全属水季夏食稷
稷五榖之長属土土中央秋食麻
實有文理属金冬食黍黍秀舒散
属火皆順時而食之以安其性也。

第九卷

極鄙
補美反鄙𢙣也廣雅鄙耻羞愧也。

所稟
補錦反說文稟賜也廣雅稟与也。

隄䧜
古文䧑同都奚反下徒郎反說
文隄䧜也尒雅隄謂之梁李巡曰

隄防也障也漢書無隄之輿韋昭
曰積土為封限也。

第十卷

拘隣
賢劫經作居倫大哀經作俱輪
或作居隣皆梵言訛也此譯云本
際第一解法者也經中尊者了本
際是也普曜經云俱隣者解本際
也阿若者言巳知正言解了拘隣
亦姓也此乃憍陳如訛也中本起
經云初五人者一名拘隣二名頗
陛三名拔提四名十力迦葉五名
摩男拘利也。

洋銅
以良反謂煑之消爤洋洋然也
三蒼洋大水也尒雅洋溢也溢眾
多也取其義也。

如拒
其呂反此外道瓶圓如瓠無足
以三扙交之舉於瓶也諸經中或
作三奇立拒或言三叉立拒皆是也。

第十一卷

飢饉
古文作𩚮同几治反下奇鎮反
尒雅榖不熟為飢蔬不熟為饉蔬
菜也李巡注云凡可食之菜皆不
熟曰饉又春秋榖梁傳曰二榖不

外曰飢三榖不外曰饉五榖不外
謂之大飢外登也登成也。

呵梨勒
此云天主持来此果為藥功
用至多如此閒人㕘石斛等無所
不入也。

有𠧨
又作[、廾、口]同渠九反廣疋咎過也
𢙣也字從人咎人各相違即成罪
咎又二人同心其利断金二人相
違其福成灾字意也古文以為臯
繇字。

撰集
三蒼作篹同助臠反廣雅撰定
撰亦述也。

申述
示聿反述謂訓其義理也尒雅
述偱也循行也。

立世阿毗曇論
第一卷

毗舍佉
或云鼻奢佉此譯云別枝即
是氐宿以生曰所值宿為名也案
西國多以此為名。

鹿子母
梵言蜜利伽羅此云鹿磨多
此云母跛羅娑䭾此云堂亦言殿
也舊云磨伽羅母堂者訛略也。

嚘吼
於牛反下呼狗反皆聲也。

剡浮
以舟反或云閻浮提或作譫浮

又云贍部皆梵音訛轉也剡浮者
從樹為名提者略也應言提鞞波
此云洲。

瘤節
力周反通俗文肉肤曰瘤謂肉
起如木節者也。

至胛
又作甲同古狹反說文肩甲也
甲[骨*專]也次下冝作甲。

聳身
古文竦𢥠慫三形今作聳同湏
奉所項二反廣雅聳上也跳也。

尸陁林
正言尸多婆𨚗此云寒林其
林幽邃而且寒因以名也在王舍
城側死人多送其中今捴指棄屍
之𠁅名尸陁林者取彼名也。

供贍
聲類或作𩟋同時焰反助也字
書贍足也謂周足也。

養𩚅
說文囚志反𩚅糧也廣雅餧𩚅
也蒼頡訓詁𩚅飽也謂以食与人曰
𩚅論文作飴弋之反亦古字假借
通用非躰也。

第二卷

溜墮
力救反蒼頡解詁云溜謂水垂
下也。

路渚
之與反尒疋小洲曰渚李巡曰

四方有水獨高可居故曰渚也。

犁鏵
古文菜鏵二形今作釫古文奇
字作[金*(口/天)]同下𤓰反犁刃也說文兩
刃垂也。

江浦
匹戶反詩云省此淮浦傳曰浦
水涯也。

磨礪
字詁今作厲同力制反山海經
崦嵫山多砥礪郭𤩶曰即磨石也
尚書若金用汝作礪孔安國曰砥
細於礪皆可以磨刀刃也砥音脂。

坑穽
古文阱汬二形同慈性反廣疋
穽坑也說文穽大䧟也周禮壅人
掌春令為穽鄭玄曰謂穿地為壍
所以禦禽獸或超踰則䧟之。

欹庂
又作[皮*奇][(器-犬+工)*皮]崎三形同丘知反不
正也說文𢼨䧢傾側不安也不能
久立也。

蜂蠆
丑芥反毒虫也山東呼為蠍陿以
西呼為[草-十+(虫*虫)][剌/虫]音土曷力曷反。

俾倪
又作[改-己+(田/十)]堄二形三蒼作[(卑-(白-日))*頁]倪二
形同普米五礼反廣雅俾倪堞女
牆也埤蒼城上小垣也𥼶名云俾
倪城上垣也言於其孔中俾倪非

常也亦言陴言裨助城之高也或
云女牆言其卑小比之於城若女子
之於丈夫也或名堞取其重壘也。

寶柵
叉白反說文柵編竪木也通俗
文木垣曰柵。

泛漾
敷劒反下翼尚反案泛漾搖蕩也。

寶凾
胡緘反謂盛貯經書雜物等曰
凾論文作涵胡甘反涵潤澤也涵
非此用。

鸊鷈
蒲覔反下他奚反方言野鳬小
而好沒水中者南楚之外謂之[辟*烏]
[(虎-儿+巾)*鳥]其大者謂之鶻蹄其膏可以瑩
刀也。

水湔
又作㵶同子見反通俗文水傍
沾曰湔江南音子旦反。

自縋
又作[石*(垂-┴+山)]同直偽反說文以繩有
所懸鎮也廣雅縋索也鎮笮也。

謳歌
又作慪同於侯反說文齊歌曰
謳廣雅謳喜也尒雅徒歌謂之謳。

柱礎
初舉反淮南云山雲蒸柱礎潤許
[、廾、、、]重曰楚人謂柱磶曰礎磶音思
亦反。

市厘
值連反禮記市厘而不征鄭玄

曰厘市物𨚎舍也厘居也方言東
齊海岱之閒謂居曰厘。

笳聲
或作葭同古遐反今樂噐中有
笳卷笳葉吹之因以名也。

椽桷
馳宣反下古學反案椽桷榱橑
一物廣異名也桷音角榱音衰橑
音老。

池沼
之遶反蒼頡解詁云沼池也。

第三卷

花莟
又作菡同胡感反謂花之未發
者也。

第四卷

提頭頼吒
或言提多羅吒或言弟[利/尒]
多曷囉煞吒囉此譯云持國者主
領揵撻婆及毗舍闍或云[((辟-辛)/月)*辛]奢柘謂
餓鬼中勝者也。

迺至
奴改反尒雅迺乃也郭璞曰迺
亦乃字也蒼頡篇迺徃也遠也。

毗留勒叉
或名毗離或言毗樓勒迦
或言鼻溜荼迦此譯云增長主領
弓槃荼及閇[利/尒]多弓槃荼者或云
鳩[臊-品+巳]荼甕形頗似冬𤓰閇[利/尒]多者
或名薜荔多餓鬼中劣者也。


毗留博叉
或名毗樓博叉或名鼻溜
波阿叉此譯云雜語或言醜眼主
領龍及富單𨚗富單𨚗者是[自/犮]餓
鬼中勝者也。

毗沙門
或言鞞舍囉婆拏此譯云離
聞亦云普聞或為多聞其王㝡富
寶物自然主夜叉及羅剎夜叉此
云傷謂能傷𡧱人也羅剎或云囉
叉娑。

第五卷

旙幟
古文[惚-勿+土]同昌志反通俗文私記
曰幟幟幖也廣雅𢡠憣也墨子曰
幟長丈五廣半幅。

周羅
此譯云小也謂小髻也。

釜鍑
方目甫救二反方言鍑或謂之
鬲說文鍑如釜而口大三蒼鍑小
釜也鬲音歷。

[打-丁+(虛*戈)]者
又作[拖-也+布][虛*瓜]二形同許冝反方言
蠡或謂之[打-丁+(虛*戈)]今江南呼勺為𣟵三
蒼䚙勺也廣雅[虛*瓜]瓢也論文作㩘
非體也。

𤚩牛
音秦字略云牛名也。

褊[又/右]
卑湎反說文褊小也尒雅急褊

謂急疾也褊陿也。

第七卷

兵廝
又作㒋同思移反廣雅廝謂命
使也字書廝伇也謂賤伇者也漢
書廝與之卒張晏曰廝微也韋昭
曰拆薪曰廝炊烹曰養也。

第八卷

山磕
苦盍反說文石聲也亦大聲也
今江南凡言打物砕為磕破。

[金*(米/田)]斧
府袁反埤蒼[金*(米/田)]鏟也。

如芟
所巖反𠚫草也詩傳曰芟除草也。

痛辢
力達反通俗文辛甚曰辢論文
作剌非體也。

烹煞
普羹反烹煑也方言烹熟也嵩
岳以南陳[(上/天)*頁]之閒曰烹儀禮凡煑
於鑊中曰烹也。

如㺗
察閑反埤蒼犬[口*(莁-┴+二)]也案[口*(莁-┴+二)]猶齧
也字從犬。

四棱
力增反說文棱柧也柧音孤通
俗文亦四方為棱八棱為[柧-、]。

萪䕨
苦和反南海志云萪虅名。

陵鯉
閭蒸反[魚*(素-糸+ㄆ)]鯉魚名也有足出南
方陸居也。


或獺
他曷他鎋二反形如小犬水居
食魚者也論文作狚都達反獸名
也狚非此用也。

或蝟
又作彚同于貴反有菟[(乏-之+虫)*胃]鼠蝟
等也。

[社-土+(危-(夗-夕)+(七/巾))]皮
𠡠尒直紙二反廣雅[社-土+(危-(夗-夕)+(七/巾))]奪也說
文奪衣也今謂奪其皮也。

竹笪
都達反說文笪箬也箬音若竹
皮名也郭璞注方言云江東謂籧
篨直文而麤者為笪鈄文者為𥳊一
名筕篖𥳊音癈筕胡郎反篖音唐。

掐齧
口狹反爪傷曰掐韻集作㓣口
洽反入也。

䥫艚
又作槽同在勞反聲類槽𩚅豕
噐也。

舂[臼*易]
尸容反下徒朗反世本雍文作
舂杵黃帝巨也廣雅[臼*易]舂也韻集
云䑔[臼*易]米也今中國言䑔江南言
[臼*易]論文作蕩非躰也䑔音伐。

酪㼚
又作[土*(囚/山)]同古郎反方言㼚罌也
今江東通言大瓮為㼚。

腦濺
又作灒同子旦反三蒼灒汙灑
也江南言灒山東言湔音子見反。


煎炒
古文𩱦[烈-列+茤]焣𤌉四形今作崔
寔四民月令作炒古文奇字作[(打-丁+(西-兀+(一/廿)))/火]
同初狡反方言熬焣煎[烋-木+(ㄆ/田)]火乾也
說文熬也。

利弗
字苑初眼反謂以籤貫肉炙之
者也籤音且廉反。

鼉鰐
大何反下五各反廣雅鰐魚名
也長二丈餘有四足似鼉齒至利
有禽鹿入水齧腰即断。

頸鴉
於㸦反白頭烏也關中名阿雅
尒雅鸒[斯*鳥]鵯居郭璞曰雅烏也小
而群飛腹下白者江東呼為[(卑-(白-日))*鳥]鳥
[(卑-(白-日))*鳥]音匹。

鷹鶚
五各反摯猛之鳥也山海經狀
如雕而黑白首赤足喙。

匕首
補履反劒名也周禮𦒱工記云
匕首劒身長三尺重二斤一兩輕
而便用也其頭似匕因曰匕首史
記荊軻左執匕首是也。

木柿
麩癈反蒼頡篇栜札也說文削
木朴也江南名栜中國曰札山東
名朴豆札朴音平豆反。

䥫杙
余軄反尒雅𢴠謂之杙郭璞曰

杙橜也論文作弋非躰也。

䲳煞
除禁反山海經女几之山多鴥
郭𤩶曰大如雕紫綠色頸赤啄食
蛇也以羽畫酒即煞人也。

徇令
辝俊反徇猶巡也尒雅徇遍也
說文徇行示也徇亦偱也字從行
音耻亦反。

鍊䥫
又作[火*東]同力見反說文鍊治金
也䥫為黑金也。

第九卷

或瘻
力[門@(豆*斤)]反說文頸腫病也今腋下
隱𠁅皆有中有蟲也。

瘭疾
卑遙反㿈成也埤蒼瘭疽也說
文瘭疽久㿈也。

仆地
古文踣同蒲北反說文仆䪺也
謂前覆也。

第十卷

相㩌
扶味反南人謂相[打-丁+(嘆-口)]為相㩌也。

吹[箎-儿+巾]
又作[龠*(虎-儿+巾)]竾二形同除離反說文
管有七孔世本蘇辛公作[箎-儿+巾]。

水苔
徒来反謂水中魚衣綠色生水
底者也亦可以為紙。

湴泥
又作淜同排咸白監二反無舟

渡河也說文涉渡水也玉篇皮水反。

則凹
蒼頡篇作䆘同烏狹反字苑凹
陷也。

尊婆湏蜜所集論
第一卷

摩渝
以朱反人名也依字渝變也。

瞠尒
𠡠行反蒼頡篇瞠直視也。

懿乎
於[前-刖+異]反尒雅懿美也字從壹恣
省聲論文作鼓訛誤久矣。

跋橙
丈萌反。

箭括
古活反𥼶名云箭進也其本曰
足其體曰幹其末曰括括會也與
弦相會也括旁曰叉形似又也。

第二卷

洿沙
一胡反大曰潢小曰洿說文洿
濁水不流池也。

門梱
又作閫同苦本反禮記外言不
入於梱注云[示*困]門限也。

㸦皰
彭孝反說文面生熱氣也今取
其義論文作雹非也。

虵虺
古文虫螝二形同呼鬼反毒蟲
也韓非子曰蟲有虺者一身兩口
爭食相齧遂相煞也。

檀嚫
或言達嚫义覲反此云財施報

施之法名曰達嚫又案西域記云正
云達[打-丁+親]拏或云䭾器尼以用右手
受他所施為其生福故從之立身。

第三卷

門閾
古文𨵨同吁域反又音域尒雅
柣謂之閾郭璞曰門限也柣音田
結反。

礭然
又作碻塙二形同口角反周易
夫𠃵礭然易矣韓康伯曰礭然堅
㒵也論文作攉非躰也。

曩昔
奴朗反尒雅曩久也猶徃久古
昔也。

澡盥
公緩反說文澡手也凡洒物皆
曰盥不但手也。

怨仇
古文逑同渠牛反怨耦曰仇尒
雅仇讎匹也。

第四卷

[(口/└/月)*戈]不
阻立反三蒼[(口/└/月)*戈]聚也說文[(口/└/月)*戈]藏
也[(口/└/月)*戈]𣫍也。

緹麗
他礼反木名也。

第五卷

驃騫
脾妙反下去焉反三昧名也。

㳙㳙
古玄反字林水小流㳙㳙然也。


所遏
古文閼同於曷反尒雅遏止也
謂逆相止為遏遏亦遮也。

暐暐
冝作煒于匪反說文煒盛明㒵
也亦赤也。

第六卷

愚贛
竹巷反李登聲類韻集音丑巷
反贛亦愚也。

頑魯
五鱞反下力古反論語[參-(彰-章)+三]也魯
孔安國曰魯鈍也論文作𠧸非體也。

邠坘
府貧反下古文[土*示]同直飢反此
言訛也正言賓荼䭾寫耶此云團
与舊譯云給孤獨猶是湏達多之
別名也湏達多此云善与。

盟誓
靡亰反禮記諸侯莅牲凡國有
疑會同則常其盟約之大事曰盟。

麑鹿
又作麛同莫奚反尒雅鹿牝麚
其子麛麚音加。

使吮
似兖反韻集音弋選反說文吮
嗽也。

第七卷

躇步
直於反躊躇躑躅也亦猶豫也
躊音直流反躅音馳錄反。

法勝阿毗曇論
第二卷


辮[肆-聿+((彰-章)/火)]
三蒼亦編字同蒲典反說文辮
交織也。

係在
古文継繫二形同古帝反說文
係結束也亦相係嗣也。

第三卷

慣習
又作串摜遦三形同古患反尒雅
串亦習也。

裹孕
三蒼云古文懷孕字下古文𣎜
同餘證反說文孕子也廣雅孕㑗
也謂孕子也含實曰孕字從子乃聲。

第六卷

眼眵
充支反說文[瞢*戈]兜眵也今江南
呼眵為眵兜也[瞢*戈]音莫結反論文
作𥄏非也。

四諦論
第一卷

泅水
古文作汓同似由反說文泅謂
水上浮也今江南謂柏浮為泅。

氣瘶
蘇豆反說文癩氣逆也蒼頡篇
齊部謂瘶曰欬欬音苦代反江南
行此音。

第二卷

噤塞
又作唫同渠錦巨蔭二反說文
噤口閇也。


射𡊤
音用字略云射的也亦即射𨹃
音徒果反。

第四卷

調笴
工旱反字林笴箭莖也論文幹
竿二形非也。

馭車
今作御同魚據反駕馭也謂指
麾使馬也凡言馭者所以驅之也
內之於善也。

阿毗曇心論
第四卷

兜率哆
殆我反經中或作兜駃多或
言兜率陁皆訛也正言覩史多此
云知足天又云妙足也。

梵富樓
初禪第二天也此云梵前益
天在梵前行恒思梵天利益因以
名也舊言梵先行天亦言梵輔天
也先行輔梵王也。

分別功德論
第一卷

比較
古文攉同古學反較量也較明
也攉猶粗略。

晧大
三蒼古文顥同胡老反晧亦廣
大也光明也。

毗齊
蒲西扶脂二反下昨迷反說文
毗人齊也論文作𦘺非也。


地𦘺
扶非反劫初時地脂也亦名地
味論文作𦡕非也。

案如
於旦反案察行也亦瞻視也一
曰案尋也。

呈佛
馳亰反呈見也謂示見於佛也
論文作程法之程非躰也或作侱
非也。

弓𠂕
又作[入/、/丌]同尸𣅀反三蒼𠂕箭也
古者夷牟初作𠂕。

闚𨵦
又作窺同丘[失*見]反下弋珠反說
文窺亦視也。

第二卷

訾哉
又𤺒同紫斯反訾量也說文訾
思也。

𥹁哉
字冝作𦥬糓二形同予各反說
文䊪一斛春取九斗曰[毇-臼+業]三蒼注
云[毇-臼+業]精米也今江南謂[日*巿]米為[毇-臼+業]
䊪音頼論文作𥹁非躰也。

汪水
烏黃反通俗文亭水曰汪汪池
也說文汪深廣也。

自刎
古文[(餐-食)-又+勿]同亡粉反公羊傳云公
遂刎脰而死何休曰刎割也。

婆南
或言和南皆訛也正言槃淡此

譯云我礼也。

繕埴
市戰反下市力反繕治也埴黏
土也謂和治土也。

匈匈
許恭反匈匈沸丙之聲也漢書
匈匈數千人聲是也論文從水作
洶非也。

斗藪
又作擻同蘇走反郭璞注方言
曰斗藪舉也通俗文斗藪謂之[(嗀-一)/水]
[(嗀-一)/束]難字音都穀反下蘇穀反論文
作抖捒非躰也。

暨今
聲類古文泉同其噐反左傳猶
懼不暨注云暨至也。

第三卷

應敘
辝与反說文敘次第也尒雅敘
緒也謂端緒也。

酬酢
又作醻蒼頡篇作詶同市周反
主荅客曰酬客報主人曰酢。

森森
所金反說文木長㒵也今取其義。

怏然
於亮反蒼頡篇怏懟也亦怏然
心不伏也。

湔浣
上子田反下胡滿反三蒼湔濯
也浣洗也。

啾吟
子由反下牛金反蒼頡篇啾眾

聲也說文啾小兒聲也吟歎也諷
詠也論文作[口*琴]非也。

第四卷

繁衍
扶袁反下以善反繁多也盛也
衍水流長也。

銓量
且泉反漢書應劭曰銓㩲衡也
量斗斛也韋昭曰銓稱錘也。

甘露味阿毗曇論
上卷

魯𩿊
此古歡字音呼官反此應作臈
羅盍反。

心寇
口𠋫反尚書寇賊姦宄范甯集
解曰謂羣行攻剽者今取其義說
文寇暴也廣雅寇抄也字從完從
支剽音匹妙反。

忮[羽-?+又]
支豉紀致二反依字忮𡧱也。

辟支佛因緣論
上卷

一襲
辝立反史記賜衣一襲音義曰
衣禪複具為一襲禪音丹。

不恤
又作䘏同湏律反尒雅恤憂也
亦[羽-?+又]也謂与人財物振恤之也。

瀑長
蒲報反蒼頡篇水濆起曰瀑也。

勃逆
古文誖愂二形同補潰蒲沒二
反廣雅愂乱也亦逆也惛也。


瞤動
古文旬同而倫反說文目搖動
也今謂眼瞼掣動為瞤也。

親昵
又作暱同女栗反尒雅昵近也
郭璞曰謂相近也亦親也私昵也
亟也親昵亦數也亟音祛記反。

若詶
蒼頡解詁云詶亦酬字詶報也。

扣劒
(音叩)。

下卷

鈎挂
古罵反廣雅挂懸也。

曼王
莫槃反今高昌人謂聞為曼說
文聞知聲也。

[圖-囗]之
達胡反圖議也亦計也尒雅圖
謀也謂謀謨也廣雅圖度也。

危惙
知劣反聲類惙短氣㒵也惙惙
亦憂也。

援助
禹眷反謂依據護助之言也籬
援也取其義矣。

財賄
古文𧶅同呼罪反通俗文財帛
曰賄周禮通貨賄鄭玄曰金玉曰
貨布帛曰賄。

微服
無非反隱行也尒雅幽匿蔽微
也郭璞曰謂逃竄也。

矗直
𠡠六反謂端直也。


律車
或作離車子或作栗唱或作離
昌皆梵言訛也正言栗呫婆此云
仙族王種呫音昌業反也。

三法度論
下卷

剉持
且臥反說文剉折傷也案剉猶
斫也。

㖑喚
呼戒反韻集作㖑㖑訶也蒼頡
訓詁作唉恚聲也通俗文作䛥大
語也㖑猶㖑咄喚㖑皆是也。

噫氣
乙戒反說文噫出息也。

十八部論

底舸
古我反此山名出律主居𠁅也。

芿山
而證而䒱二反山名也亦律主
居𠁅也。

明了論

竝起
又作並同蒲鯁蒲茗二反尒雅
並併也併音蒲茗反。

布沙
他或作逋沙他此云增長謂半
月叉磨增長戒根叉磨此云忍謂容
恕我罪舊名懺者訛略也。

攡牆
又作籬杝二形同力支反通俗
文柴垣曰㰚𥼶名云以柴作之䟽
離離然也。


隨相論

生樝
側家反搷樝也似烏勃形大如
椀味澀酢不可多噉論文作査非
體也。

漱糗
所𩆞反下丘久反今江南言林
琴柰熟而粉砕謂之糗。

三辢
字苑作萩同盧葛反通俗文辛
甚曰辢江南言辢中國言辛論文
作剌乖戾也剌非字躰也。
一切經音義卷第十八

甲辰歲高麗國大藏都監奉
𠡠彫造


