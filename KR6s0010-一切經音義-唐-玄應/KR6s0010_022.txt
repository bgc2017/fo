










一切經音義卷第二十二(大乘論)　　　轉
翻經沙門玄應撰

瑜伽師地論
第一卷(大唐新譯)

瑜伽
羊朱反此譯云相應謂一切乘
境行果等所有諸法皆名相應境
謂一切所緣境此境與心相應故
名境相應行謂一切行此行與理
相應故名行相應果謂三乘聖果
此果位中諸功德法更相符順故
名果相應。

師地
師謂三乘行者由聞思等次第
習行如是瑜伽隨分滿足展轉調
化諸眾生故名瑜伽師謂教人以
道者之稱也舊經中言觀行人者
是也地謂境界所依所依或攝
義是瑜伽師所行境界故名為地
即十七地也。

嗢拕
烏骨反下徒我反舊言欝陁𨚗
訛也此云集捴散或言攝散亦云
攝施。

摩呬
虛利反此云等引謂勝定地離
沉掉等平等能引也或引平等謂引

諸功德或平等所引謂定前加行
故名能引。

俳戱
父皆反案俳者樂人所為戱笑
以自怡恱者也三蒼俳嘯也嘯吹
聲也說文俳戱也字從戈虛聲虛
音虛猗反。

應舐
字詁古文𦧇同食尓反謂以舌
取食也。

應吮
似兖食兖二反說文吮嗽也吮
嗽津液也嗽音所角反。

若醒
思定思冷二反酒歇也通俗文
酔除曰醒是也。

儀路
所行為路路亦道也威儀所行
也謂色依香味為路又威儀依心
為路。

末摩
莫鉢反此云死節身中有此節
也謂若打若搏人即死也。

補特伽羅
案梵本補此云數特伽此
云趣羅此名取云數取趣謂數數
徃来諸趣也舊亦作弗伽羅翻名
為入言捨天陰入人陰捨人陰入
畜生陰近是也經中或作福伽羅
或言富伽羅又作富特伽耶梵音

轉也譯者皆翻為人言六趣通名
人也斯謬甚矣人者案梵本云末
奴沙舊經名摩[少/免]沙此云人亦言
有意以多思義有智惠故名為人
也鬼畜无此何得名人斯皆譯者
之失也。

捫摸
莫奔莫本二反案捫摸謂手執
持物也字林捫撫持也。

咀沫
又作齟同才与反通俗文咀嚼
也三蒼咀噍也又含味也。

角力
古文斠同古學反廣疋角量也
角試也說文角平斗斛也皆單作
角或作捔者此古文粗字音在古
反粗略也捔非此用。

黑羺
奴溝反埤蒼羺胡羊也通俗文
羊卷毛曰羺是也。

或晴
又作暒殅二形同自盈反聲類
云雨止曰晴晴亦星見也。

嬉戱
又作僖同虛之反說文僖樂也
蒼頡篇嬉笑也。

麦果
書又作顆同口果反或言子或
云粒又言皂皆一也皂音逼方俗
語耳。


宗𦰧
子彤反廣疋宗本也葉世也謂
族類繁盛也詩云本支百世是也。

鍵南
巨偃反舊云伽訶𨚗此云堅厚
至第四七日肉團方堅實也。

黑黯
於减反字林黯深黑也言形色
黯黑也。

讌會
又作宴燕二形同於廌反讌飲
也樂也小會也。

粟稗
蒲懈反謂草之似穀者也。

蹎僵
又作傎𧽍二形同都田反下居良
反傎倒也僵偃也謂反倒偃臥也。

殆盡
徒攻反殆近也幾也幾逼近也
幾音渠機反。

殞沒
于愍反聲類殞沒也古今語耳。

𨦣利
羊稅反廣疋𨦣利也說文𨦣芒
也言利如芒也。

一磔
古文㡯同知格反通俗文張申
曰磔廣疋磔張也開也。

枯槁
古文𣩅說文作槀同苦道反槁
木枯也。

激注
經歷反流急曰激說文承流凝
邪急激也。

風飈
又作[包*風]同比遙反暴風也回風

從下上者也。

衝薄
補莫反薄迫也相迫近也。

頗𦙘
竹遅反梵言塞頗𦙘迦此云氷
玉或云白珠舊言頗梨是也大論
云此寶出山石窟中過千年氷化
為頗𥟦珠案西域暑熱无氷極饒
此物非氷所化但石之類耳。

吒迦
字林丁格反又竹格反山名也
此无會𥼶所以仍立本名。

朅遠
去謂反此云擔山木此山多饒
此木故以名也。

黳羅𦰧
一奚反樹名也舊經律中作
伊羅𦰧訛也。

重級
羇立反級次也謂階之等次曰
級也。

遊幸
胡耿反幸遇也言人君所至皆
被德澤故曰幸也。

牝象
脾盡脾死二反說文牝畜母也
雌也。

𣲖流
普懈反分流也說文水之邪流
別也廣疋水自汾出名𣲖。

殑伽
其升反譯云天堂来以彼外書
見高𠁅出謂從天来也案佛經而

此河從无熱𢙉池東面象口出流
入東海舊云恒河亦言恒伽河或
作恒加迦河皆訛也。

[攸-ㄆ+盾]其
似均反說文[攸-ㄆ+盾]行也尓疋[攸-ㄆ+盾]自
也自猶從也案此亦與巡字同。

設拉
郎荅反樹名也如皂英樹類而
角甚長裏中有絮如緜名妬羅緜
堪以為衣者也。

秔稻
俗作粳同加衡反不粘稻也江
南呼粳為秈音仙方言也。

无𥝖
又作麧同痕入聲一音胡結反
堅米也謂米之堅鞕舂擣不破者
也今関中謂麦屑堅者為麧頭亦
此也江南呼為䵂子音徒[葺-耳+十]反。

顧䀎
眠見反說文䀎邪視也方言自
関而西秦𣈆之間曰䀎。

[這-言+(白-日+(虎-儿+巾))]相
古文递同徒礼反尓疋[這-言+(白-日+(虎-儿+巾))]迭也
郭璞曰謂更易也方言遞代也迭
音徒結反。

訶呰
古文些㰣二形同子尓反鄭玄
注礼記云口毀曰呰說文呰訶也。

司𢍆
𦙃𨤲反下口計反廣雅司主也
說文𢍆大約也字從大。


婆羅門
此言訛略也應云婆羅欲末
拏亦言婆囉賀摩拏此義言承習
梵天法者其人種類自云從梵天口
生四姓中勝故獨取梵名唯五天
笁有諸國即无經中梵志亦此名
也正言靜胤言是梵天之苗胤。

呼剌
落葛反亦言牟呼栗多梵音轉
也舊名摩睺多。

發憤
扶忿反憤盛也怒氣充盛也說
文憤滿也盈也。

破[穀-(一/禾)+(夕*ㄗ)]
又作[(土/(冉-土+、))*殳]同口角反吴會閒音哭
𡖉外堅也案凢物皮皆曰[(土/(冉-土+、))*殳]。

剖胎
普厚反剖猶破也蒼頡篇剖分扸也。

豊稔
而審反字林稔穀熟也。

官僚
又作寮同力彫反同官為僚尓
疋寮官也。

[邱-丘+玄]肆
丁礼反下相利反[邱-丘+玄]謂市中坐賣
舍也肆陳也所以陳貨鬻之物於
[邱-丘+(一/ㄠ)]也肆亦列也謂列其貨賄於市也。

迫愶
虛業反謂以威力相恐懼也亦
言愶赫或云恐愶皆一也。

近事
梵言鄔波索迦此云近事謂親
近三寶而奉事也。


耄熟
古文毫耄二形今作旄同莫報
反礼記八十曰耄鄭玄曰耄惛也
亦乱也忘也老熟即惛乱多忘也。

牧牛
莫祿亡福二反三蒼牧養也方
言牧𩚅也。

補盧沙
舊言富樓沙此云士夫或云
丈夫談體也。
補盧衫
所作士。
補盧
崽拏
所皆反下女加能作士。

捕盧沙邪
所為士。
補盧沙䫂
都我反
所從士。
補盧煞沙
所属士。
補盧𨭝

所戒反所依士此聲明中七轉呼
召聲也。

驚駭
下騃反蒼頡篇駭驚也廣疋駭
驚起也。

流轉
梵言僧娑洛此云流轉謂於六
趣[攸-ㄆ+盾]環徃来不絕也若言生死者
案梵言繕摩此云生来剌諵此云
死語之別也故以本名諵音女
咸反。

雜糅
女𣪋反今以異色物相㕘曰糅
糅亦雜也說文糅雜飯也。

渾濁
胡昆胡[六/衣]二反渾乱也亦水流
聲也。


第三卷

分扸
思歷反扸分破也字從斤分木
為扸字意也今俗作扸皆從[后-口+十]。

池沼
之遶反說文沼小池也。

孔隟
丘逆反說文隟壁際孔也廣雅
隟裂也字從𠂤從白上下小也。

有瞚
列子作瞬同尸閏反說文瞚目
開閇數搖也。

八𡶩
纂文作剛古浪反大鼓也。

都曇
徒南反小鼓也。

窣堵魯迦香
蘇骨反下都古反舊經
中兜樓婆香是。

龍腦香
案西域羯布羅香樹松身異
葉花果亦別初採既濕尚未有香
木乾之後[攸-ㄆ+盾]理而析其中有香狀
若雲母色如氷雪此謂龍腦香也。

麝香
神夜反又音石形如小麋齊有
香也。
素泣䛧
迷細反香名也此無
正翻故存本耳。
唾洟
古文𪖦同𠡠
計反三蒼洟鼻液也。
蔬菜
所於反
凢可食之菜通名曰蔬字林蔬
菜也。

暴乾
蒲穀反小尓疋暴曬乾也字從

曰從出從卝米字意也卝巨[共/小]反
拱手也。

休愈
許由反下臾乳反廣疋烋善慶
也愈彊益也。

盪滌
古文潒同徒朗反下徒的反通
俗文澡噐謂之盪滌。

搦觸
又作𢾼同女革女卓二反搦執
捉也說文搦按也。

儒童
而朱反儒柔善也童幼少也舊言
摩納或云摩𨚗婆譯云年少或言
年少淨行近是也。

第四卷

一皰
彭孝反瘡皰也說文面生熱氣
曰皰也今取此義。

[日*歇]哳
詀呼曷反次陟鎋反下竹咸反
地獄苦聲也因聲為名。

郝郝凢
呼各反寒戰聲也亦因聲為
名。

匱乏
渠愧反少財曰匱暫无名曰乏
詩云孝子不匱匱竭也人多不解
作匱字。

欻然
呼勿反蒼頡篇欻猝起也欻忽
也猝音麤骨反。


繩拼
補莖反謂彈繩墨曰拼江南名
抨音普庚反。

若𣃆
都角反鏨也說文𣃆斫也又補
治曰𣃆鏨音慙。

若剜
焉官反謂十削曰剜挑中心也。

纔入
在灾反廣雅纔暫也三蒼纔微
也劣也僅也。

䥫丳
初眼反字苑云謂以籤貫肉炙
之曰丳。

椎棒
直追反蒼頡篇椎用打物者也
字從木也。

或築
古文築同陟六反說文築擣也
廣疋築㓨也。

兩髆
補莫反肩髆也或有作膊普莫
反膊物令薄也膊非今用。

皱襵
側𣪋反下之涉反又音輙今襵
疊物及裙襵皆作此。

䥫鉆
奇廉反鉆謂鑷取物也通俗文
鍜具曰鉆鉆持也或作鉗束人頸
䥫也非今所用也。

洋銅
以[冰-水+(京-口+日)]反謂炙之消爤洋洋然也
三蒼洋洋太水也。

煻煨
徒郎反下烏迴反通俗文熱灰

謂之煻煨。

孃矩吒
俱𢈔反此云糞屎虫有[此/束]如
針亦名針口虫穿骨食髓者也。

黑黧
力奚反通俗文班黑曰黧字林
黃黑也。

樝掣
又作柤同側加反下充世反𥼶
名云樝又也謂五指俱徃又取也
掣制也制頓之使頓己也。

[脊-月+日][放/月]
又作吕同力舉反膂亦脊也說
文吕脊骨也太岳為禹臣委如心
吕因封吕[仁-二+(亡/大)]也。

䥫[此/束]
今作𠲿又作觜同子累反廣疋
[此/束]口也字書[此/束]鳥喙也或有作[口*(隹/乃)]撿
諸書史无如此字唯傅毅七激詩
云[口*(隹/乃)]埴飲泉作此字音與吮同似
兖反。

探啄
他舍反說文遠取曰探探取也
下丁角反鳥食也啄齧也。

卷縮
聲類云此亦觠字同奇貟反詩
云有卷者阿傳曰卷曲也。

皰潰
古文殨同胡對反蒼頡篇旁决
也說文潰漏也。

災炭
則才反𥼶名云火所燒餘木曰

災災亦[盡-皿+交]也音似刃反。

飲𡱤
又作屎同乃予反字林𡱤小便也。

淋漏
力金反三蒼淋漉水下也淋瀝也。

悚慄
思勇反下力質反謂悚懼戰[慄-木+大]
也慄亦憂慼也。

蘇陁味
舊經中作湏陁飯此云天甘
露食也。

將化
又作奬同子兩反小尓疋云奬
率勸勵也又成也助也。

奮戈
方問反廣雅奮振也謂揮振也
字從大從佳從田。

揮刃
許歸反說文揮奮也振訊也廣
疋揮動也。

綺鈿
徒堅反字略云鈿金花也。

車輅
本作路同力故反白虎通曰名
車為路者言所以步之於路也或曰
路者正也人君之正車也詩注云
人君之車曰輅是也。

輦輿
力展反下羊署羊如二反輦人挽
車也今王者所乘也車无輪曰輿
亦捴稱車曰輿。

耳璫
都堂反𥼶名云穿耳施珠曰璫
本出西戎。


而穫
胡郭反[葺-耳+十]曰𠚫穀曰穫詩云十
月穫稻是也今皆通語也。

宏壯
胡萌反尓疋宏壯大也宏亦屋
深響寬容含物也。

繪車
胡憒反雜色也論語繪事後素
鄭玄曰繪畫也尚書山龍華䖝曰
繪孔安國曰繪會也會合五采也
舊經中言種種車園也。

鼓譟
公戶反下先到反鼓動也譟諠
鳴也雷呼曰譟家語云菜人鼓譟
刧定公是也。

談謔
許瘧反尓疋戱謔也謂相調戱
也謔亦喜樂也。

第五卷

不繞
乃了反說文嬈擾戱也三蒼嬈
弄也。

羇遊
居儀反廣疋[宋-木+(扃-戶+右)]𣄆羇客也[宋-木+(扃-戶+右)]
音槗。

第七卷

颯然
乘合反疾也颯颯風吹木𦰧落
聲也廣疋颯颯風也。

祠祀
似滋反下徐理反尓疋祠祭也
天祭也祀地祭也。


體胤
與振反尓疋胤継嗣也說文子
孫相承續曰胤。

薄蝕
補莫反下神軄反漢書日月薄
蝕韋昭曰氣徃迫之曰薄虧毀曰
蝕𥼶名云日月虧曰蝕稍稍侵毀
如虫食草木𦰧也。

餉佉
或云霜佉或作儴佉又作勝佉
皆梵音輕重此云具亦言珂異
名耳。

所祈
巨衣反字林祈求福也尓疋告
也𠮧也祈祭者𠮧呼而告請事也。

第八卷

流枙
又作軛同於[葺-耳+十]反枙槅也謂𡑅
牛領者也。

捃多
居運反此有二義一云蟻子二
云蟻𡖉既含兩義故冝本名。

饕餮
他勞反下又作飻同他結反案
左傳縉雲氏有不才子貪於飲食
昌於貨賄𣫍積不知紀極人民謂之
饕餮杜預曰貪財曰饕貪食曰餮。

罰黜
又作絀同耻律反小罪曰罰廣
疋黜去也去放也退也。

雜猥
烏罪反猥𢙣也字林猥眾也眾

雜乱也。

第九卷

息造
在老反廣疋造成也謂恩成此
事者也。

酷異
古文嚳焅俈三形同口木反說
文酷㥯也甚也謂暴虐也。

𦊨菟
姉邪反菟網曰𦊨𦊨遮也遮取
菟也。

卜羯娑
居謁反又作補羯娑聲之轉
也謂除糞擔死尸等鄙賤種類也。

馳騁
直知反下丑領反廣疋馳奔也
騁走也。

第十卷

黑黶
於簟反謂面黑子也說文中黑也。

傴曲
紆府反通俗文曲脊謂之傴僂
傴亦曲也。

喘瘶
昌䎡反氣㥯也下蘇豆反說文
瘶逆氣也。

僂前
力主反一命而僂再命而傴三
命而府身俞曲也。

尫羸
[象-(豕-一)+(焉-正)]皇反尫弱也通俗文短小曰
尫尫小也。

第十一卷


歡娛
字詁古文虞今作娛同疑區反
說文娛樂也書中虞樂皆作虞。

猶豫
翼周反下以庶反說文隴西謂
犬子為猶猶性多豫在人前故不
决者皆謂之猶豫又尓疋云猶如
麂善登木健上樹也。

猜度
古文睵猜二形今作㥒同麤来
反猜疑也下徒各反度測量也。

笑睇
徒計反礼記不能睇視鄭玄曰
睇傾視也方言陳楚之間謂䀎曰
睇纂文云顧視曰睇。

啞啞
乙白反字林笑聲也易云笑語
啞啞是。
噐仗
祛兾反下治亮反漢
書制噐𢬿之品應劭曰內盛曰噐
外盛曰𢬿一曰無盛曰噐仗兵噐
也五刃捴名兵人所執持曰仗。

憒𡗚
公對反下女孝反說文憒乱也
韻集𡗚猥也猥眾也𡗚從市從人
字意也或作閙俗字也。

懇到
口佷反通俗文至誠曰懇懇亦
堅忍也到至也至極也苦也。

陿小
又作狹同胡夾反說文陿隘也
不廣大之名也。


第十二卷

尺鷃
又作鴳同烏諫反鷃雀也亦名
鶬鷃一名𩾦纂文云開內以鷃為
鷃爛堆也案鷃長唯尺即以名焉
一作[后-口+十]小澤也。

蚌蛤
蒲講反下古含反出珠白好者
也字林燕雀所化也月望則蚌蛤
實月晦則蚌蛤虛也。

浴搏
徒官反通俗文手團曰搏言可
團圓也案西域國俗澡浴初訖碎
以諸果或藥用蘇為搏捋摩拭身
令其潤滑及去風等故名浴搏。

嗢鉢羅
烏沒反此云黛花舊言優鉢
羅或作漚鉢羅皆訛也。

呵叱
齒逸反方言呵怒也陳諫謂之
呵叱亦呵也礼記尊客之前不叱
狗是也。

荏苒
而甚反下而琰反謂[攸-ㄆ+熏]忽湏臾也。

第十三卷

𡩷坐
石經為古文燕一見反說文𡩷
安也謂安息也。

陶練
徒刀反言功之多也陶謂作瓦
噐也練謂消鎔也。


潤洽
又作䨐同故夾反說文洽霑也
三蒼洽遍徹也。

怛纜
都達反下力暫反舊言修多羅
或作修妬路此云綫也。

第十五卷

倡女
齒揚反倡[婬-壬+(工/山)]放蕩也說文倡樂也。

不愻
蘇寸反字林愻順也謙也恭也。

賢哲
胡堅反士之美稱也又多才也
賢士堅明故從貝又賢者國之寶
用與貝同故從貝字意也下又作
喆同知列反尓疋哲知也方言齊
宋之閒謂知為哲哲謂照了也。

目眩
古文迿同胡遍胡蠲二反字林
眩乱也惑也三蒼視不明也。

角犎
妃封反又音封今有此牛形小
髆上有犎是也。

嘶聲
又作𧬊同蘇奚反說文嘶悲聲
也方言嘶噎也聲散也。

哮吼
古文虓同呼交呼挍二反說文
虎鳴也一曰師子大怒聲也下古
文呴吽二形今作拘又作吼同呼
狗反聲類吽嘷也。

咆勃
蒲交反下蒲沒反說文咆嘷𠯜

之勃瞋怒也。

蹎蹶
丁賢反下又作𨇮同居月反說
文蹎走頓也廣疋傎倒也蹎蹶猶
頓仆也。

祿位
盧屋反祿福也案古者人无𥞩
稼多食野鹿在朝之人闕於田獵
官賜以物當於鹿𠁅後人因之謂
為食鹿變鹿為祿者取其神福之
義也。

敦肅
古文惇同都魂反說文惇厚也
肅嚴也謂嚴整之㒵也亦敬也。

謇吃
古文[諕-儿+又]謇二形今作寋同居展
反下居𠧒反方言謇吃楚語也謇
難也吃重言也。

儳速
倉陷仕鑒二反非次而言也礼
記長者不及无儳言是也儳亦暫
也字從人或有作嚵才舟反小飲
也嚵非此用。

竦肩
古文竦𢥠從三形今作聳同湏
奉所䪺二反廣疋聳上也。

根栽
則来反謂草木植曰栽謂木[打-丁+羍]
可栽種者也。

防𨚗
扶放反此謂女工㓨繡裁縫等

業也。

第十六卷

黑說大說
謂若佛及弟子所說𢙣法
名為黑說所說善法名為大說又
四果人及獨覺菩[薩-產+(辛/工)]等所說名為
黑說若佛所說名為大說。

燬之
又作𤌋𤈦二形同麾詭反齊謂
火為燬方俗異名也。

亭邏
徒下反下力賀反漢家因秦十
里一亭亭留也邏謂[戒-廾+人]属也遊兵
以禦冠者韻略云邏亦[攸-ㄆ+盾]行非
違也。

親眤
又作暱同女乙反尓疋昵近也
又亟也親昵者數相近也。

第十七卷

詭現
居毀反詭誑也不實也廣疋詭
隨𢙣也亦欺也。

怨尤
禹留反案尤亦怨也尤過也。

普燭
朱欲反蒼頡篇燭照也然火為
照也。

諧耦
胡皆反下吴口反廣疋諧和也
耦合也。

身康
苦郎反康謂无疾病也安也樂

也亦靜也。

所惠
胡桂反周礼施其惠鄭玄曰賙
衣食曰惠孟子曰分人以財謂之
惠說文惠仁也愛也。

便臻
側陳反尓疋臻至也。

第十八卷

擅名
市戰反說文擅專也。

諾瞿陁
舊經中作尼拘陁或言尼俱
盧陁亦作尼俱律又作尼俱類皆
訛也舊譯云无節或言從廣。

摩迦
亦言摩魯迦舊經中作摩樓迦
此亦藤類𦽦生緾繞樹至死者也。

凶猾
又作[歹*(凵@又)]同許顒反下胡刮反廣
疋凶𢙣也字書猾怨黠也方言凢
小兒多詐或謂之猾。

抄虜
力古反漢書生得曰虜斬首曰
獲戰而俘獲也虜掠奪取也。

窺窬
丘[失*見]反下又作𨵦同弋朱反說
文窺小視也。

楚撻
初吕反一名荊漢書陸賈曰秦
㽵王名楚故[(耜-耒)*(改-己)]為荊遂行於世撻
擊也楚捶人即痛因名楚痛。

庸人
與恭反謂常愚短者也心不節

慎口无法言𢙣人為友也。

克伏
又作剋同口得反字林克能也
尓疋克勝也。

第十九卷

制多
舊言支提或言支帝皆一也此云
可供養處謂佛初生成道轉法輪及
涅[臊-品+巳]𠁅皆應供養恭敬生諸福也。

為墉
又作䧡[爿*庸]二形同𢈔鍾反尓疋
牆謂之墉城亦謂之墉也。

繩維
又作[糸*南]同女心反謂牆繩也本
機上縷也。

腥臊
又作胜同先丁反下乘刀反腥
臊臭也通俗文魚臭曰腥猳臭曰
臊猳音加。

翱翔
五高反迴飛也飛而不動曰翔
𥼶名翱遨也言遨遊也。

毆擊
於口反說文敺擊也字從吳。

淪墜
力均反廣疋淪沉沒也。

左道
資可反左下也上在右也不便
也礼記執左道以乱眾鄭玄曰左
道若巫蠱及俗禁也。

衣僅
又作㝻同渠鎮反字林僅財能
也僅亦劣也。


波羅延
謂西域邑落名也阿氏多彌
勒字也或作阿嗜多此云无勝謂
无人能勝也舊言阿逸多訛也。

所𧍷
呵各反字林𧍷虫行毒也廣疋
𧍷蛆毒痛也。

第二十卷

達湏
謂此等人微識佛法不能堅固
修行也。

蔑戾車
莫結反下力計反舊言彌戾
車此云樂垢穢人此等全不識佛
法也。

頑嚚
吴鱞反下魚巾反廣疋頑[扥-(打-丁)+金]也
三蒼嚚𢙣也。

阿遮利耶
此云䡄範師舊經中或言
阿祇利或作阿闍梨義譯云正行
或云於善法中教授令知名阿闍
梨也。

談話
古文話譮䛋三形同胡快反合
會善言也。

躁動
又作趮同反躁謂擾動不
安靜也。

溉灌
歌賚反說文溉灌也灌注也。

第二十一卷


塵宇
又作㝢二形同于甫反屋宇也
釋名云宇羽也如鳥羽翼自覆蔽
也今謂在家如屋中塵恒被坌汙
不得安靜也。

僧伽𦙘
陟尸反此云合或言重謂割
之合成又重作也舊經律中作僧
伽梨或作僧伽致皆訛也。

林藪
乘苟反平地藂木曰林澤无水
曰藪。

嚴酢
魚劒反酢之甚者曰嚴。

第二十二卷

卉木
虛謂反百草之捴名也方言東
越揚州之閒名草曰卉。

姝妙
充朱反說文姝好也色美也方
言趙魏燕代之閒謂好為姝。

欝丞
於物反下之媵之叔二反尓疋
欝盛氣也說文丞火氣上行也謂
熱氣丞出上[、廾、]也。

飃𩗺
余尚余章二反謂風所飛揚也。

芬馥
敷雲反下扶福反芬香和調也
馥香氣也。

[殀-大+犬]逝
又作夭同於矯反說文[殀-大+犬]屈也
廣疋云夭折也釋名云少壯而死

曰夭如取物中夭折也不盡天年
謂之夭取其義也逝徃也。

怨讎
視由反怨耦曰讎讎對也尓疋
仇讎疋也怨之疋也。

𥟦庶
力奚反尓疋𥟦庶丞多眾也。

第二十三卷

呀瘶
許牙反下蘇豆反上氣病甚曰
呀字從口也。

噦噎
又作啘同於越反下一結反通
俗文氣逆曰噦塞喉曰噎。

癲癇
又作瘨同都賢反下核閒反廣
疋狂也風病也聲類云癇小兒瘨也。

陰㾽
徒雷反陰腫病也𥼶名云下重
曰㾽也。

俱師
又作率同所律反字略云將師
也師行也謂將領行也。

䂎矛
麤鸞反䂎擲也下又作𢦵鉾二
形同莫侯反說文矛長二丈也。

及鎔
以終反江南行此音謂鎔鑄銷
洋也。

油糖
又作餹同徒郎反餳餹也沙糖
也𤋎甘蔗汁作之餳似盈反。

葅鮓
側於反下㽵疋反酢淹菜為葅

藏魚笋為鮓周礼供五齏七葅鄭
玄曰細切為齏全物若䐑為葅中
國比言齏江南[(光-儿+┴)/心]名葅䐑音治輙
反或作苴子餘反誤也。

柏毱
普陌反下渠六反三蒼云毛丸
可戱者也。

拓石
古文[片*(序-予+干)]柘二形今作𣐼同他各反。

攘臂
而羊反攘除也謂除衣袖出臂也。

扼椀
又作槅同於責反說文槅把持
也史記天下之士莫不扼[捥-(夗-夕)+匕]以言
是也。

擊劒
古歷反謂以長入短劒相擊也。

伏弩
扶福反隱伏而發也漢書高祖
中匈而言足指是也。

控弦
苦貢反小尓疋控引挽也說文
突厥名引弓曰控弦。

投輪
投擲也西國多用此戰輪形如
此閒[木*(鹿-比+(ㄙ*ㄙ))]攎繞輪施䥫輻如蒺䔧鋒
極𨦣利以繩緾之用擲戰象或頭
或鼻中即破断也。

第二十四卷

勇悍
胡旦反廣疋勇悍果敢也說文
捍勇有力也悍傑也。


施[慢-又+心]
虛偃反蒼頡篇云布帛張車上
為[慢-又+心]也。

房穗
又作采同辝酔反房居也言子
居其中也穗說文禾成秀人所收
者曰穗也。

第二十五卷

耐椎
奴代反下直追反三蒼耐忍也
椎打也。

磣毒
又作墋同初錦反又墋𢙣也通俗
文沙土入食中曰墋。

堅頸
居盛反字林勁強也字從力。

詰難
去一反廣雅詰責問也。

䖧螫
知列反下舒亦反[門@并]西行此音
又呼各反山東行此音䖧東西通
語也說文皆虫行毒廣疋䖧痛也。

嚻舉
古文[(口*口)/貝]同許[驕-(夭/口)+右]反嚻諠也諠譁
不靜也亦聲也。

𠧒匂
古頼反又音葛蒼頡篇𠧒行請
求也字從人從亡言人亡財物則
求匂字意也。

盲𥌒
公戶反无目謂之𥌒𥼶名云𥌒
眠眠然目平合如鼓皮也。

砂磧
清石反三蒼磧水中沙灘也灘

音他難反說文水渚有石曰磧水
淺石見者也。

振恤
古文𢈫振二形同儲胤反小尓
疋振振𣪋也說文振舉也下又作
䘏同私聿反說文恤收也憂也振
恤憂貧也。

救援
禹眷反助也謂依據護助之言也。

生色可染
生色即金也言生便黃色
不可變改也可染即銀也言色可
染變故云可染也。

持毳
充苪反字林細羊毛也狩細毛
亦曰毳也。

垧野
公營反尓疋邑外謂之郊郊外
謂之牧牧外謂之林皆各七里林
外謂之垧垧无里數設百里之國
邑五者之界也。

若擘
補革反擘裂也廣疋擘分也。

婬佚
三蒼亦作逸字同與一反蒼頡篇
佚蕩也樂也。

凢百
扶嚴反三蒼數之捴名也廣疋
凢総皆也。

第二十六卷

小札
側黠反三蒼柿札也今江南謂

斫削木片為拺関中謂之札或曰
栜札栜音敷廢反。

稜層
洛登反下徂曾反謂形色[慘-(彰-章)+小]烈也。

[慘-(彰-章)+小]烈
倉感反下力折反說文[慘-(彰-章)+小]憂㒵
也烈猛盛也。

悖𢙣
古文誖愂二形同蒲沒補潰二
反廣疋愂乱也逆也。

聡敏
眉殞反敏達也廣疋敏捷疾也
聡先知也察也聽必微也。

嘲調
又作啁同竹包反下徒予反三
蒼啁調也謂相調戱也。

頡[(上/天)*(入/米)]代多
賢結反此言遇時又云室
星則北方宿也祠之得子仍以名
焉坐禪第一者是也舊言梨波多
或云梨婆多皆訛也。

憺怕
徒濫反下普白反廣疋憺怕寂
寞也亦恬靜也。

髖骨
又作臗同苦桓苦昆二反埤蒼
臗尻也髀上也。

肋骨
力得反說文肋脅骨也字從肉
或作勒非體也。

頷輪
胡感反頷頜車也言骨圓如輪也。

齒鬘
莫班反言齒形行列狀如花鬘

因以名也。

第二十七卷

筋脈
居銀居欣二反下亡厄反說文
肉之力曰筋或作脉俗字体。

鑽燧
祖桓反下又作鐆同辝酔反火
母也論語鑽燧各異木也世本造
火者燧人因以名也。

或榛
仕巾反廣疋木藂生曰榛草藂
生曰薄也。

或渚
之與反尓疋小洲曰渚言四方
有水中央獨高可居者曰渚。

畢鉢羅風
言風著人身班駮如畢鉢
形者也。

毗濕婆風
又言毗濕波風此譯云不
巧風也。

吠藍婆風
舊經中或作毗嵐婆或作
鞞藍亦作隨藍又作旋藍皆梵之
楚夏耳此云迅猛風。

聡俊
又作俊同子閏反絕異也王逸
注楚辝云千人才為俊一國高為傑。

第三十卷

稻稈
又作秆同公但反字林禾莖也。

蟲䏣
治中反下千餘反通俗文肉中

蟲謂之䏣字從肉。

第三十一卷

學㨾
翼尚反[失*見]摸曰㨾近字也舊皆
作像戒像也今不復行。

第三十二卷

[澧*去]溢
以舟反下與一反案[澧*去]溢謂噐
盛物盈滿。

諸維
翼隹反廣疋維隅也淮南子云
天有四維是也。

䧫塹
胡刀反𥼶名城下道也䧫翱也
都邑之內所翱翔祖駕𠁅也。

鄔波尼煞曇分
舊經中作優波尼沙
陁分謂數之極也。

𦽦莚
亡怨反下餘戰反𦽦莚謂連緜
不絕長无極也。

窯室
餘招反通俗文燒瓦竈曰窯。

至向
許亮反說文向北出牗也。

喉筒
徒束反三蒼竹管也今言喉如
筒喻名也。

燒燼
又作[盡-皿+火]同似進反說文火之餘
木曰燼即火糟也。

眇漭
亡紹反下莫朗反眇漭廣大也
亦深遠也。


刖足
古文跀𨀄二形同魚厥五刮二
反刖断足也。

劓鼻
古文㓷同魚噐反字林劓割鼻也。

㰆袋
埤蒼作[韋*(ㄆ/田)]又作排同蒲戒反鍜
家用炊火令熾者也。

第三十三卷

垣城
于煩反四周牆也𥼶名云垣援也
人所依阻以為援衛也。

迄至
虛訖反尓疋至也方俗語耳。

諠譟
古文作吅又作讙同虛袁反廣
疋諠鳴也𡗚聲也下乘到反說文
譟擾耳孔也聲類譟群呼煩擾也。

激湍
古歷反下土桓反激邪流㥯也
說文湍疾瀬也淺水流沙上曰湍。

貪婪
又作啉惏二形同力南反惏亦
貪也楚辝眾皆𥪰進而貪惏王逸
曰愛財曰貪愛食曰惏。

第三十四卷

乾㬤
又作[耳*及]同祛及反通俗文欲燥
曰㬤㬤微乾也。

騗騎
疋扇及纂文謂躍上馬也。

踡跼
渠員反下渠玉反埤蒼踡跼不
伸也。


霡霂
音脉木尓疋小雨謂之霡霂今
流汗似之也。

圯[土*(厂@干)]
父羙反下耻格反圯毀覆也[土*(厂@干)]分裂也。

蓊欝
烏孔反下於屈反蓊盛㒵也欝
樹木藂生也。

巉巖
仕咸反廣疋巉巖高也。

河瀆
徒木反尓疋水注澮曰瀆邑中溝
曰瀆。

醴水
力體反醴甜美也言其水甘如醴
酒可以養老可以俞患者也。

殉利
辝俊反蒼頡篇殉求也亦營也。

関鍵
又作𨵭揵二形同奇謇反鍵牡管
鑰牡也方言陳楚曰鍵関中曰鑰。

伊師迦
山名也言此山高聳喻我𢢔也。

第三十六卷

[(罩-卓+止)*寸][豸*殳]
牛既反說文[豸*殳]有决也煞敵為
果致果為[豸*殳]。

甲冑
古文鈾同除[未*殳]反說文冑兜䥐也。

散他迦多衍𨚗
迦多姓也衍𨚗子也
散他摽別其類也舊經論中作訕
大迦旃延或作珊陁迦旃延皆訛也。

第三十七卷

達羅弭荼呪
呪名弭音亡尒反。


鸝黃
又作鵹同力貲反方言倉庚自
関西而謂之鸝黃或謂黃鳥或謂
之楚雀異名也。

不殫
多安反无餘曰殫廣疋殫盡也。

而隕
于愍反尓疋隕墜落也說文隕
從高而下也。

第三十八卷

鼷鼠
胡鷄反說文小鼠也尓疋鼷鼠
郭璞曰有螫毒也食人及鳥獸雖
至盡而不知亦不痛今謂之甘口鼠。

聆音
力丁反蒼頡篇聆聽也耳所聽
曰聆也。

詁訓
古文作詁今故同姑護反又音
古說文詁訓古言也訓道也𥼶也。

師拳
又作捲同渠貟反指握為拳譬
喻也言師之匠物不如拳之執握
𠫤而不說也。

係念
古文継繫二形同古帝反說文
係絜束也亦相嗣也。

第三十九卷

媒媾
莫来反下古豆反媒謀也謀合
異姓使相成也白虎通曰媾厚也
重婚曰媾。


罩羅
古文[(ㄇ@人)/綽]箌二形同竹挍反捕魚
籠也。

𦊨弶
渠向反字書施胃於道曰弶其
形如弓者也或作弶俗字也。

饞嗜
仕咸反不廉也下又作睹𩝙二
形同視利反說文嗜欲意也貪无
猒也。

乳哺
蒲路反哺含食也謂口中嚼食
也哺𩚅也。

曉喻
又作諭同臾句反三蒼喻譬諫
也喻亦曉也論語君子喻於義是也。

撓濁
乃飽乃挍二反說文撓擾也又
曰撓乱也。

𧹞愧
女盞反小尓疋面慙曰𧹞方言自
愧而見上謂之𧹞字從皮赤意也。

自揆
渠癸反尓疋揆度也謂啇度也。

樹脩
時注反廣疋樹立也凢置立皆
曰樹也。

供贍
聲類作𩟋同時焰反字書贍足
也音子喻反供足也亦助也。

衒賣
古文𧗳同胡麵公縣二反說文
行且賣也廣疋衒詃也。

蓄積
又作稸同耻六反廣疋蓄聚也

亦積也。

[秮-口+月][麩-夫+弋]
公玄反下以軄反說文麦莖也
[麩-夫+弋]穀麦[麩-夫+弋]也。

第四十卷

啟道
又作启同苦礼反說文启開也
導引也。

撝義
又作麾同虛皮反舉手曰麾謂
手之指也。

荷乘
古文抲今作何同胡我反又胡
歌反小尓疋何揭擔也謂擔負也。

正延
以旃反。

止憩
又作愒𡳅二形同却厲反尓疋
憩息也止之息也。

𧈪誚
充之反三蒼𧈪輕侮也小尓疋
𧈪戱也下才笑反誚謂嬈弄譏責
也呵也。

謙冲
說文作蛊同除隆反字書冲虛也。

巨力
其呂反字林巨大也方言齊宋
之閒謂大曰巨說文巨大又作鉅。

第四十一卷

遮遏
古文閼同於曷反尓疋遏止也
謂逆相止為遏遏亦遮也。

窣堵波
蘇沒反下都古反此云廟或

云墳義翻也或云大聚或言聚相
謂壘石等高以為相也舊經論中
或作蘇偷婆或作藪斗波或作兜
波或云偷婆亦作塔婆皆訛略也。

宰官
祖殆反聲類云窣治也謂治邑
吏也廣疋宰剬也謂制事者也。

諠譁
虛元反下呼𤓰反三蒼諠言語
䛬䛬也譁言語澆澆也䛬音徒
刀反。

紛聒
敷雲反下公活反紛乱也聒諠
語也蒼頡篇聒擾耳孔也。

𢤱戾
或作籠同祿公反下三蒼作㑦
同力計反佷戾也謂佷戾[(罩-卓+止)*寸]強也。

綜集
子送反綜習也三蒼綜理經者
也謂機縷持絲交者也。

第四十二卷

同齡
又作秢同歷經反字林年齒也
礼記古者謂年為齡人壽之數也。

攜從
胡閨反廣定攜提挈也謂提持
也漢書孟康曰攜連也亦牽將行也。

擐甲
胡𢢔工患二反左傳擐甲執兵
杜預曰擐貫也國語服兵擐甲賈
逵曰擐衣甲也。


第四十三卷

泯一
彌忍反尓疋泯盡也廣疋泯絕
滅也。

傘屧
又作繖同先岸反謂張帛為行
路以自覆者也下先𤗊反鑿腹令
空廌足者也。

法溟
莫經反說文小雨溟溟也㽵子
南溟天池也。

第四十四卷

璩印
巨於反字書玉名也耳璩也印
臂印也。

儲噐
直於反儲貯也俻也謂畜物以
為俻曰儲也。

藻飾
[云*且]老反水草之有文者𥁞藻菜
於衣以為服章也。

格量
加頟反蒼頡篇格量度也。

不宇
齒亦反指宇也漢書音義曰宇
不用也說文宇却屋也廣疋宇推也。

不譴
去戰反蒼頡篇譴訶也廣疋譴
怒也說文譴謫問也。

第四十五卷

闤闠
胡関反下胡對反說文闤闠市
門也。


第四十六卷

曩昔
奴朗反尓疋曩久也猶徃久古
昔也。

第四十八卷

牟婆羅
或作謨[薩-產+(辛/工)]羅或作摩娑羅亦
作目娑羅梵言訛轉也此云馬腦
案此寶或色如馬腦因以為名也。

廁填
古文窴同徒堅反三蒼廁雜也
閒雜也廣疋填塞也亦滿也或作
鈿非此用也。

侵掠
又作[利-禾+(京-口+日)]同力尚反通俗文遮取
謂之抄掠謂強奪取也。

第四十九卷

瑿泥耶[跳-兆+尃]
烏奚反下市䎡反鹿王名
也舊經中伊泥延又作因尼延亦
作[嘌-示+土]尼延皆一也[嘌-示+土]音一賢反。

勢峯
謂陰莖也舊言馬陰藏相是也。

羯羅頻迦
或作歌羅頻伽或作加羅
毗迦亦作迦陵頻伽皆梵音輕重聲
之訛轉也此云好聲鳥也。

烏瑟膩沙
又作嗢瑟尼沙或言欝尼
沙此言髻謂頂骨涌起自然成髻也。

膝股
又作骰同公戶反說文股髀也

𥼶名股同也為強固也。

兩臋
徒昆反臗肉高厚者也廣疋髖
豚也髖音苦昆反。

髖臚
吕於反臚腹也𥼶名云腹前曰臚。

𪙫腭
丘魚反下又作𪘽同五各反𪘽
居也齒所居也𦠍齒內上下肉垠
㖾也垠音語巾反。

蠲除
占玄反方言南楚疾愈謂之蠲
郭璞曰蠲除也方俗語異耳。

肴饌
胡刀胡交二反下仕眷反廣疋
肴肉也亦葅也說文饌俻具食也
謂飲食也。

獷戾
古猛反漢書盖康注云獷強也
戾佷也字從犬。

婆羅痆斯
女黠反或云婆羅㮈斯又
作波羅奈同一也舊譯云江遶城。

第五十卷

誡勖
古薤反下許玉反誡警𠡠也亦
俻也方言齊魯謂勉為勖勵也。

輕縠
胡木反似羅而䟽似紗而密古
有懞縠霧縠言細如霧也。

第五十二卷

焚燎
古文炃燌二形同扶雲反下又作

燎同力照反說文焚燒田也字從
火燒林意也燎放火也火田為燎。

焰飈
俾遙反小火也又作熛說文飛
火也蒼頡迸火曰熛也。

第五十三卷

塗冠
古翫反謂冠著花為冠也。

赫奕
餘炙反廣疋赫明也弈盛也謂
光明昱曜也字從大。

第五十五卷

愚魯
力古反論語㕘也魯孔安國曰
魯[扥-(打-丁)+金]也。

第五十六卷

𢙣叉聚
𢙣又樹名其子形如無食子
彼國多聚以賣之如此閒杏人故
以喻也。

安繕𨚗
市戰反舊言安禪𨚗此云眼
藥也。

耳輪
彼國王等或用金銀作此耳輪
形如鉢支著耳庄中用以裝飾故
名耳輪也舊經言耳渠者應是也。

魯達羅天
此云暴𢙣自在天之別名也。

毗瑟笯夭
奴故反舊云毗搜紐或言
毗紐皆訛也此當幻惑義是伐藪

天別名也舊言婆藪天也。

世主天
此梵天之異名也。

第五十八卷

[(ㄇ@(企-止))/齊]搦
又作[泳-永+(朿-(乂-(必-心)))]同子礼反廣疋[(ㄇ@(企-止))/齊]漉也
謂手搦出汁也。

浪耆
巨夷反此云癡虫謂狩畜也家
語云食草者愚是也。

歧路
古文岐[翅-羽+邑]二形同渠冝反尓疋
道二達謂之歧𥼶名物兩為歧此
道似之也。

輪圍
于非反山名也我𢢔高大故以
喻焉。

第五十九卷

厭禱
於舟反下都道反字苑厭眠內
不祥也山東音於葉反說文告事
求神曰禱禱請也請於鬼神也。

尸半尸
此是呪法西國有此謂呪於
死尸令起煞人半尸者呪令起坐
令起尸鬼煞人故半尸。

第六十卷

磁石
徂茲反埤蒼磁石謂吸䥫也。

沙利藥迦
謂彼國邑落名也。

羯吒斯
居謁反謂貪愛之別名也。


傷悼
徒到反方言𥘿𣈆謂傷為悼悼
亦哀也。

𠡴攫
又作[釐-厘+力]同力咨反下居縛反𠡴
劃也直破曰𠡴𤓰傷曰㩴劃音胡
麦反。

妻孥
奴胡乃故二反小尓疋云孥子也。

閭邑
吕居反周礼二十五家為閭閭
里門也說文閭侶也五家相伴侶也。

第六十一卷

錫賚
星的反賜與也尓疋錫賚賜也
謂上與下之辝也。

欝怏
於亮反謂忿怨也亦怏怏然心
不伏也。

懊恚
於報反懊恚悔恨也。

頒賜
又作班同補顏反小尓疋頒賦
布也尓疋斑遍與也。

勞来
郎到反下力代反慰勞也廣疋
来懃也勞来不怠也或有作賚賜
與也賚非此義。

諮詢
私遵反詢問也左傳訪問於善
為諮諮親為詢諮問道也詢問親
慼之議。

罄竭
古文[宋-木+巠]同口定反說文噐中空

也尓疋罄盡也。

俳優
於牛反字林倡優樂也謂調戱
作樂也。

愽弈
古文[筷-夬+尃]下餘石反方言愽或謂
之棊自関而東齊魯之閒皆謂圍
棊為弈。

英傑
奇列反千人為傑傑亦特立也
才能也。

耽湎
古文媅妉二形同都含反下古
文䤄同亡善反說文媅樂也嗜也
湎耽於酒也謂酒樂也。

第六十二卷

瑟祉
𠡠里反舊言俱絺羅譯云膝也
言膝骨大也。

第六十四卷

麟角
理真反仁狩也說文麟𪊽身牛
尾一角角頭有肉不履生虫不折
生草音中鍾吕行中[失*見]矩不入陷
網文章彬彬然也亦靈狩也。

第六十七卷

傲誕
五誥反下達坦反傲謂不敬也
廣疋傲輕㑥也誕大也不實也。

絢藻
呼麵反字林文成曰絢絢亦文

章之㒵也藻水草之有文者也。

伐地迦
人名也從人名經為此人說也。

暴燥
蒲卜反乘老反𥼶名燥焦也說
文燥乾也。

第六十八卷

若蘭
又作躝同力丹反通俗文縱失
曰蘭也。

賄貨
古文𧶅同呼罪反財貨也通俗
文財帛曰賄周礼通貨賄鄭玄曰
金玉曰貨布帛賄。

肪膏
音方脂肪也通俗文在腰曰肪
肪肥也三蒼有角曰肪无角曰膏。

第六十九卷

[飢-几+(一/ㄠ)]餬
音提胡酥酪之精醇者曰[飢-几+(一/ㄠ)]餬
通俗文酪酥謂之[飢-几+(一/ㄠ)]餬是也。

第七十卷

曛暮
許軍反楚辝與曛黃而為期王
逸曰曛黃黃昬也暮晚也。

銓量
又作硂同七泉反廣雅稱謂之
銓銓謂銓量輕重也。

第七十一卷

中的
知仲反下又作㢩說文作的同
都歷反的明也射質也謂的然明

見也今射𡊤中珠子是也。

從容
且容反廣疋從容舉動也謂詳
審閑疋之㒵也。

河濵
比人反字林濵水崖也廣疋濵
湄浦岸也。

第七十六卷

毀讟
徒木反謗讟也廣疋讟痛也謂
怨痛也。

珍羞
古文𦟤同私由反貴異名珍雜
味為羞羞謂有滋味名也方言羞
熟食也。

第七十九卷

騫脣
去焉反廣疋騫舉也。

[這-言+(占@口)]尓
又作攸同以周反小笑也笑離
齒也漢書頃岱曰[這-言+(占@口)]寬舒顏色之
㒵也又作猶然猶笑㒵也。

迦理沙般拏
女家反般拏此云銅錢
十六般拏為一迦利沙般拏。

第八十三卷

襲師
古文㦻同辝立反左傳凢師輕
曰襲掩其不俻也。

摩納縛迦
此云儒童或云年少淨行
舊經中言摩納等是也。


底沙
比丘名也為之說經名底沙經
此亦星名也因星立名西國多此也。

第八十四卷

揉捼
奴和奴迴二反說文捼摧也兩
手相切也。

㱟折
普彼反纂文云破折也㱟猶分也。

僵仆
蒲比芳務二反仰謂之僵伏謂
之仆說文僵却偃也仆前覆也。

晧首
胡老反小尓疋晧素白也。

黃皴
七旬反字略云皴皮細起也。

徂落
又作殂同在胡反尓疋徂落死也。

笞罰
又作抬同丑之反廣疋搒笞擊。

舄𠧸
又作潟滷二形同齒亦私亦二
反下力古反說文潟西方醎地也。

󲊛伽
女履反此云流注不断亦言𡧱
為含兩義仍立梵名也。

遽務
又作懅同渠庶反遽㥯也亦畏
懼也。

第八十五卷

鳩集
居牛反尓疋鳩聚也謂收聚也。

囹圄
力丁反下魚吕反獄名也三王
始有獄。

幽縶
知立反詩傳曰縶絆也謂拘執

也兩足不相過謂之縶。

第八十六卷

怒憾
胡紺反廣疋憾怨恨也字林憾
不安也。

浸淫
七林反浸淫者轉大之言也浸
淫移徙𠁅曰廣也。

微楄
卑緬反說文楄小也尓疋褊㥯
也[匚@俠]也。

第八十七卷

戇愚
丁絳反三蒼愚无所知也亦[扥-(打-丁)+金]
也廣疋戇頑嚚也。

茫然
莫唐反案茫然冥昧不明也。

踰隍
胡光反三蒼隍城下坑也說文
城池有水曰隍。

宮闕
𥼶名闕在門兩傍中央闕然為
道也。

第八十八卷

歔欷
欣居反下欣既反蒼頡篇泣餘
聲也亦悲也。

拊膺
芳舞反下作膺同於凝反拊拍
也廣疋拊擊也膺匈也。

冕結
古文冕惌二形今作宛同於元
反說文冕屈也廣疋冕抂也思念

煩冕也。

阿死羅摩登祇栴荼
女名也摩登祇
女之捴名阿死羅女之別名此女
由卑賤故恒以掃市為業用供衣
食也。

被笮
側格反安笮猶壓也謂以槽笮
出汁也。

謇訥
古文吶同奴骨反訥遅[扥-(打-丁)+金]也說
文難也。

第八十九卷

朋儔
直流反同門交曰朋疇類也等
也王逸注楚辝云二人為疋四人
為疇疇猶伴侶也。

𧄼瞢
徒登反下莫崩反韻集云失臥
極也。

諀訿
疋尓反下資尓反通俗文難可
謂之諀訿。

惙尓
知劣反聲類云惙短氣㒵也惙
惙亦憂也。

第九十卷

覆苫
舒塩反茅苫也尓疋白蓋謂之
苦言編管以覆屋曰苫也。

勉勵
靡辯反下力制反勉強也謂自

勸強為勉勵也勉力為勵也。

第九十一卷

[攸-ㄆ+熏]歸
又作倐𨁀二形同書育反[攸-ㄆ+熏]㥯
疾之㒵也。

菅茅
古顏反尓疋菅茅属也。

如鴆
除禁反郭璞曰大如鵰紫綠色
長頸赤喙食虵也。

孓然
居列反案孑猶單已孤獨也說
文孓无右臂曰孓。

㳂流
翼泉反字林從水而下曰㳂順
流也㳂亦緣也。

火鷄
古奚反性多躁列故以喻焉。

第九十二卷

漂漾
疋遙反下翼尚反案漂漾搖蕩也。

第九十四卷

唼食
古文㗱又作𠯗同子盍反通俗
文入口曰𠯗又虫食曰唼。

不允
弋准反允當也允信也尓疋允
誠也。

第九十五卷

纖繳
之若反謂矰之射者也繳緾也
矰音增弋射矢也。

瞖膜
又作翳同於計反下音莫韻集

云瞖目障病也。

晱彌𦰧
式[白-日+(丹-、+十)]反其𦰧苦也娑羅𦰧光
淨也娑羅此云牢實。

箭栝
古活反釋名箭其末曰栝栝會
也謂與弦相會也。

桄梯
古文撗𤗶二形同古黃反聲類
作輄車下撗木也今車牀梯轝下
撗木皆曰桄也。

三槍
千羊反說文槍距也三蒼木兩
頭𨦣曰槍。

撓攪
呼高反下古夘反說文撓攪乱也。

第九十七卷

穌息
先胡反小尓疋更生曰穌穌亦
息也。

瘠田
古文𤹠𤶬膌三形同才亦反說
文瘠瘦也亦薄也。

言泆
餘質反說文水所蕩泆也。

第九十八卷

裒讚
補高反案裒猶揚美之也進也。

猨猴
又作蝯同禹煩反似[獼-爾+(乞-乙+小)]猴而大
臂長其色有黃有黑鳴聲甚哀五
百歲化為玃玃壽千歲玃音居
縛反。


捐摩
初委反通俗文捫摸曰㨊或作
揣借字耳。

汎成
又作泛同疋劒反廣疋泛普也
浮也泛濫也。

乘駕
食證反三蒼載曰乘馬曰駕。

土丘
古文𡊣說文土之高也尓疋非
人所為為丘一曰四方高中央下
亦曰丘。

第九十九卷

種蒔
時至反栽時也謂更種曰蒔也。

波輸鉢多
此塗灰外道名也遍身塗
灰髮則有剃不剃衣纔蔽形但非
赤色為異耳事魔𨢘首羅天。

簡靜
古限反尓疋簡大也亦略也。

第一百卷

蕭然
乘條反詩傳曰簫簫言不諠譁也。

變革
古文革愅諽三形同古核反革
更也字從三十從口口為國邑國
三十年而法更別取別異之意也
口音韋。
一切經音義卷第二十二

甲辰歲高麗國大藏都監奉
𠡠彫造


