










一切經音義卷第二十四　　　轉
翻經沙門玄應撰

阿毗達磨俱舍論
第一卷(大唐新譯)

俱舍
此翻云藏則倉庫繭韒之捴名
也舍含藏義一故以名焉繭音公
殄反韒音私妙反刀室也藏有多
名斯一稱也。

諸冥
覔經迷定二反蒼頡篇云諸非
一也聲類云諸詞之捴也小尓疋
云冥闇昧也說文冥幽也亦夜也
字從冂冂音古熒反從日從六日
數十十六日而月始虧冥字意也。

淪沒
力均反廣雅淪沉也沒溺也又
淪亦深也沒墜也。

誡勗
居薤反下虛玉反警𠡠曰誡自
勵曰勖又誡亦告慎也勗謂勉強
音巨兩反勖尚書勗哉夫子皆是也。

迦多衍𡰱子
以善反舊云迦旃延子
此從姓為名有言迦多衍𨚗聲之
轉也。

鄔拕南
烏古反下徒我反此云自說
謂不待請問而自說也舊云優他

𨚗即无問自說經是也。

毗婆沙
或言鼻婆沙隨相論作毗頗
沙此譯云廣解或言廣說亦云種
種說或言分說同一義也。

等謝
似夜反廣雅謝徃也去也。

所吞
他痕他賢二反吞謂不嚼也廣
雅吞滅也說文吞咽也。

有諍
又作爭同側迸側𥝷二反蒼頡
篇諍訟也亦引也說文誦彼此𥪰
引物也。

氣騰
徒登反廣雅騰昇上也亦奔馳也。

竅隙
口吊反下又作巢同丘[這-言+(首-自+小)]反廣
雅竅孔也隙裂也說文竅空也隙
壁除孔也字從𠂤從白上下小也。

阿伽
伽此云㝵阿有二義或云无或
言極猶含兩𥼶故立本名。

第二卷

畢舍遮
舊經中名毗舍闍亦言臂舍
柘鬼名也餓鬼中勝者也。

室獸摩羅
形如象也舊經律中或作
失奴摩羅或作失守摩羅梵音轉
耳譯云煞子魚也善見律云鰐魚
也長二丈餘有四足似[鼉-黽+乇]齒至利

有禽鹿入水齧腰即断廣州土地
有之。

蝙蝠
方眠反下方目反崔豹古今注
云蝙蝠一名仙鼠一名飛鼠五百
歲色白[腦-囟+山]重集物則頭垂故謂倒
挂蝙蝠食之神仙也。

鵂鶹
許牛反下力周反尓疋鵅忌欺
郭璞曰今江東呼鵂鶹鉤鵅鵅音
挌廣雅鵂鶹[(尨-、)*鳥]鵄也[(尨-、)*鳥]音邈講反
亦云恠鳥晝盲夜視鳴為恠也關
西名訓侯山東名訓狐纂文云夜
則拾人𤓰也。

野干
梵言悉伽羅形色青黃如狗群
行夜鳴聲如狼也字又作射干案
子虛賦云騰遠射千司馬[彰-章+(皮-(〡/又)+(王/巾))]郭𤩶
等注並云射干似狐而小能緣木
射音夜廣誌云巢於危巖高木也
禪經云見一野狐又見野干是也。

豺狼
仕皆反蒼頡訓詁云豺似狗白
色有𤓰牙迅捷善搏噬尓疋豺狗
足也噬時制反。

猫貍
又作貓同亡朝亡包二反下力其
反猫捕鼠者也廣雅貍貓也又野

曰貍。

鳩摩邏
多此云童首謂諸童子中為
上首也。

胞胎
補茅反說文胞兒生裹也。

洟唾
古文𪖦同他計反三蒼洟鼻液
也周易齊咨涕洟自目曰涕自鼻
曰洟。

防援
禹眷反謂守護視衛之言也援
亦取也字從手。

頗𦙘迦
陟尸反亦言娑破致迦西國
寶名也舊云頗梨者訛略也此云
水玉或言白珠大論云此寶出山
石窟中過千年氷化為頗梨珠此
或有也但西國極饒此物彼乃无
氷以何為化但石之類耳。

摣掣
又作抯同側加反下又作挈同
充世反𥼶名摣叉也謂五指俱徃
叉取也掣制也制頓之使順巳也
掣亦牽也。

磁石
徂茲反埤蒼磁石也謂吸䥫石也。

拊手
芳主反拊猶拍也廣疋拊擊也
案拊亦撫也。

相糅
古文粈[付*丑]二形同女救反廣疋

糅雜也今以異色物共相叅曰糅。

謂向
許亮反三蒼向北出牖也向亦
窓也。

香[卄/公/ㄆ]
又作荽字苑作䕑同私佳反韻
略云胡[卄/公/ㄆ]香菜也愽物志云張騫
使西域得胡䕑是也今江南謂胡
䕑亦為葫𦺬音胡祈近後叚亦為
香[卄/公/ㄆ]。

樺皮
胡𧟶反木名也皮可以飾弓者也。

冠花鬘
古玩反冠猶著也下梵言摩
羅此譯云鬘音莫班反案西國結鬘
師多用蘇摩𨚗花行列結之以為
條貫无問男女貴賤皆此㽵嚴或
首或身以為飾好則諸經中有花
鬘是天鬘寶鬘等同其事也字從
髟音所銜反[鳥/方]聲[鳥/方]音彌然反。

鼓[臺*乘]
乘朗反埤蒼鼓𣐎也字書鼓材
也今江南名鼓匡為[壹*乘]杋音五寮反。

指𩎽
今作㧺同徒荅反說文指㧺韋
㧺也今之射𩎽也。

捺落迦
奴葛反受苦𠁅也或言𨚗落
迦受罪人也此云不可樂亦云非
行謂非法行𠁅也或在山閒或大

海邊非止地下言地獄者一義翻也。

第三卷

扇𢯯半擇迦
𠡠佳反舊經論中或言
般吒或云般荼迦皆方夏輕重也
半擇迦此云黃門捴名也其類有
五今此第三扇[打-丁+(庸-用+巾)]半擇迦者謂本
来男根不滿亦不能生子也。

眼瞼
居儼反字略云謂目外皮也。

第四卷

警覺
古文儆[愍-民+亦]二形同居影反警戒
慎也𠡠解之也亦起也廣疋警警
不安也。

印可
伊振反印信也文記施行所在
信用也字從𤓰卩音節。

勇悍
揄腫反下胡旦反勇謂雄武果
决也謚法曰知死不避曰勇懸命
為仁曰勇說文悍勇也三蒼悍傑
也謂傑智出千人也。

不閑
字體作𢡿同核艱反閑謂習解
之稱也慣習工善曰閑。

意𣅀
脂以反說文作恉恉意也志也。

未嘗
視羊反廣疋嘗試也暫也先也
未嘗亦未曾也。


謟誑
丑舟反希其意道其言謂之謟
謂傾身以有下也謟亦倿也誑惑
也欺也。

矯亂
居夭反謂假詐誑惑也說文槗
擅也擅稱上命曰槗字體從手今
皆作矯。

烈日
離折反廣疋烈盛也說文烈火
猛也。

舉恃
古文[怡-台+(一/巾)]同時止反恃頼也韓詩
無母何恃恃[力/貝]也。

淩[夢-夕+戍]
力昇反下又作懱同莫結反蒼
頡篇凌侵犯也說文懱相輕㑥也。

傲逸
五到反廣疋傲𢢔也不敬也輕
㑥於人也逸放縱也。

焚燒
古文炎燌二形同扶雲反說文
焚燒田也字從火燒林意也。

唐捐
以專反唐徒也徒空也說文捐
棄也。

第五卷

半[打-丁+袲]娑
乃可反舊言波𨚗娑果形如
冬𤓰其味甚甘。

俱盧洲
此云上勝亦云勝生舊經中
作欝單越或云欝怛羅越亦言欝

多羅拘樓亦直云拘樓皆梵音輕
重也。

色廛
治連反梵言阿練遮羅此云市
廛礼記市廛而不征鄭玄曰廛謂
市物[邱-丘+(一/ㄠ)]舍也廛居也方言東齊海
岱之閒謂居曰廛舊云欲行疑誤
也安梵名行為僧塞迦羅也。

䡄範
又作范同音犯䡄則也範法也
謂可為法則亦教人法則也梵言
阿遮利耶舊言阿闍梨訛也。

僵仆
居良反下古文踣同蒲北反仰
謂之僵伏謂之仆言偃臥前覆也。

憤恚
扶粉反方言憤盈也說文憤滿
也謂憤怒氣盈滿也。

殞歿
又作隕同為愍反聲類云殞沒
也亦墜墜落也。

達弭羅
彌尒反此云攝受法嗢怛羅
烏沒反此云攝受勝殑耆羅渠矜
反此云攝受沙皆人名也。

曰鷺
来故反白水鳥也頭翅背上皆
有長翰毛江東取為睫離曰白鷺
纕纕音蘇雷反。

嗣前
古文孠同辝利反尓疋嗣継也

續也相継續也。

犎胡
妃音封下又作𩑶𠴱二形同戶
孤反脊上有肉鞍如駱駞者曰犎
今有此牛形小髆上有犎是也說
文胡牛頷垂下也𥼶名胡在咽下
垂者也。

仍未
又作䚮礽二形同而陵反廣疋
仍重也尓疋仍因也乃也。

中名
彌成反名慓𢡠也亦所以召質
也自命也左傳名以制義廣疋名
成也字從口從夕夕則不相見湏
口以名之意字也。

文字
云云慈恣反案說文昔蒼頡造
書依類象形故謂之文其後形聲
相益即謂之字字生也孳乳浸多也。

𧙃阿
烏可反謂无義文字也。

嗢遮
烏沒反字界也此言合集義界
謂字母也。

第六卷

羯剌藍
盧葛反或作羯羅藍或云歌
羅邏皆一也此云凝滑亦言和合
謂父母不淨如蜜和酪泯然成一於
受生初七日中凝謂如酪上凝膏。


潤沃
古文𦰚同烏木反沃猶溉灌也澆
也漬也。

諾瞿陁
舊言尼俱陁樹或作尼俱律
或云尼俱類陁亦言尼拘屢陁又
云尼拘盧陁皆一也舊譯云无節
一云從廣樹也。

中[乏-之+犬]
又作殀同於矯反說文[乏-之+犬]屈也
廣疋[乏-之+犬]折也如物[乏-之+犬]折中也從大
象形不申也又不盡天年謂之[乏-之+犬]
字意也。

鴉足
啞加反言草如鴉足即以為名也。

農夫
古文農莀二形同奴冬反說文
農𥝷也。

第七卷

聳幹
古文竦𢥠二形同湏奉所項二
反廣雅聳上也下公旦反幹謂莖
本也枝幹也。

先兆
除矯反賈逵注國語云兆見形
也亦機兆也謂事先見者曰兆。

占相
之塩反方言占視也亦𠋫也凢
相𠋫謂之占占亦瞻也。

咄哉
都杌反字林咄相訶也字書咄
叱也叱音齒逸反。


第八卷

反質
之逸反廣疋質問也亦定也。

𡖉[穀-(一/禾)+(夕*ㄗ)]
又作殼同口角反吴會間音哭
𡖉外堅也尚在𡖉中謂之[穀-(一/禾)+(夕*ㄗ)]。

而欻
吁物反蒼頡篇云欻猝起也亦
忽也。

身纔
在灾反纔僅也劣也不久也廣
疋纔暫也三蒼纔微也。

固唯
古文作怘同古護反固必也小
尒疋固久也固亦鼓也。

如礼
㽵黠反今江南謂斫削木片為
㧊關中謂之札或曰柿札柿音敷
廢反。

星迸
古文跰或作𧻓同班益反迸謂
散走也。

嗢柁南
烏沒反下徒我反嗢此言集
柁南此云施謂集以施人也字從木。

琰摩
以舟反或作𨵁摩羅或言𨵁羅
亦作閻摩羅杜又言夜磨盧迦皆
是梵音楚夏聲之訛轉也此譯云
縛或言雙世竊謂苦樂並受故以
名焉又云𨵁摩此云雙羅杜此言
王兄及妹皆作地獄王兄治男事

妹治女事故曰雙王。

第九卷

俱𦙘
陟遅反或言俱致此當億謂千
万也或十万為億或万万為億西
國俱𦙘或千万或十億或百億而
甚不同故存本名耳。

訖栗
抧居紙反即迦葉波佛父王之
名也。

諷頌
不鳳反下辝用反諷謂詠讀也
又以聲節之曰諷頌亦讚詠也。

熊馬
胡宮反說文熊如豕山居冬蟄
其掌似人掌名曰蹯音煩。

羆驢
彼冝反尓疋羆如熊黃白文郭
𤩶云似熊而長頸似馬有駱高脚
猛憨多力能拔木關西多猳羆憨
音呼濫反猳音加。

羯吒私
此愛之別名也。

茅廬
力居反寄止曰廬別舍也黃帝
為廬所以避寒暑也春秋去之冬
夏居之也。

鍵南
渠偃反舊云伽訶𨚗此云堅厚
至第四七日肉團方堅厚也。

閟歰
鄙[前-刖+異]反詩云我思不閟傳曰閟

閉也亦不從也下又作濇同所立
反謂不滑也字四止四止即不通
字意。

醫者
於其反說文治病工也醫之性
得酒而使藥非酒不致故字從酉
殹病又聲也殹於奚反或作毉醫
二形並俗字也。

嬰兒
於盈反三蒼女曰嬰男曰兒𥼶名
云人始生曰嬰兒胷前曰嬰投之
嬰前而乳養之故謂嬰兒也。

睒末梨
式染反滑草也用之洗手甚
滑澤也。

潰爛
古文殨同胡對反蒼頡篇潰旁
决也說文潰漏。

叵觀
普我反三蒼云叵不可也反正
為之反可為叵皆字意也。

為述
脣聿反孔子曰述偱也案述謂
訓其義理也尓疋述脩也脩行也。

涕㴃
他礼反詩云涕泗滂沱傳曰自
目曰涕目出㴃也廣疋涕泣㴃也。

離繫
亦云不繫梵言尼𠃵亦言泥揵
連其外道拔髮露形無所貯畜以
手𠧒食隨得即噉者。


播輸鉢多
補賀反作波輸此是塗灰
外道遍身塗灰髮即有剃不剃衣
纔蔽形但非赤色為異耳奉事魔
𨢘首羅天者也。

般利伐羅夕迦
亦言簸利婆羅闍迦
此云普行事𨚗羅延天頂留少髮
除盡剃去內衣在體纔蔽形醜其
衣染以赤大之色也。

第十卷

龍鎮
知陣反又音珍說文鎮壓也亦
安也廣疋鎮重也。

部多
巳生義含多解故仍置本名。

飢[金*堇]
古文作𩚮又作饑同几治反尓
疋穀不熟為飢蔬不熟為饉案凢
草木可食者通名蔬菜。

洋銅
以章反謂煑之消爛洋洋然也
三蒼洋大水也字略作煬𥼶令也。

贍部
時熖反從樹名也舊經中或言
剡浮或作閻浮皆訛也。

炎石
于廉反詩名赫赫炎炎傳曰炎
熱也。

三灾
籕文作災又烖𤆎二形同則才
反灾傷也案凢𡧱傷人者皆曰灾

又[乏-之+犬]反時曰灾灾亦病也。

沐浴
亡卜反說文濯髮曰沐洒身曰
浴也。

埃塵
烏来反蒼頡篇埃謂風揚塵也。

性嚻
許驕反嚻讙也謂讙譁不靜也。

第十一卷

踰繕𨚗
市戰反此云合也應也計應
合尓許度量同此方驛也自古聖
王一日行也案西國繕𨚗亦有大
小或三十里或四十里昔来皆取
四十里為定舊經論中或作踰闍
𨚗或作由延亦作由旬或云俞旬
皆訛略也。

諾健𨚗
此謂露形有大力神名也。

如篅
蒼頡篇作圌同市緣反圓倉也
說文判竹圓以成穀者也江南行
此音又上仙反中國行此者。

搏擊
徒桓反摶圓也厚也廣疋摶著
也摶之令相著也。

蘇迷盧
此云妙高山亦言好光山舊
言湏彌或云湏彌樓皆訛也。

踰健達羅
舊言由𠃵陁羅山此譯云
持雙山言此山峯有二隴道因以

名之。

伊沙䭾羅
舊云伊沙陁羅此云自在
持亦言持軸言此山多有諸峯形
如車軸故以名之。

朅地洛迦
祛謁反此云擔山言此山
寶樹形若擔山木遂以名之。

蘇達梨舍𨚗
此云善見言此山端嚴
繡麗見之稱生善則以名焉也。

頞濕縛羯拏
烏葛反此云馬耳言此
山峯形似馬耳因則名之。

毗𨚗怛迦
都達反此云障礙神有一
鬼神人形𠌵頭凢見他事皆為障
礙此之山峯似彼神頭故以名也。

𡰱民達羅
舊言𡰱民陁羅此云地持
山又魚名也言海中有魚名𡰱民
達羅此山峯形似彼魚頭故以名之。

吠瑠璃
扶廢反舊云鞞稠利夜亦言
鞞頭梨也或云毗瑠璃亦作鞞瑠
璃皆梵音訛轉也從山為名鞞頭
梨也山出此寶謂遠山寶遠山即
是蘇迷盧山也此寶青色一切寶
皆不可壞亦非煙熖所能鎔鑄唯
鬼神有通力者能破之為物或云

是金翅鳥𡖉殼即是此寶鬼神破
之以賣與人也。

舍𢯯洲
𠡠佳反。

矩拉婆洲
俱禹反下盧荅反。

羅𠛴娑
或言阿落𠛴娑是𢙣鬼之通
名也又云羅又娑此云護者若女
則名羅叉私舊云羅𠛴訛略也。

從撗
廣疋足容反小尓疋袤從長也
韓詩傳曰南北曰從東西曰撗是也。

殑伽河
其昇反諸經論中或作恒河
或作恒伽河亦云恒迦河或作強
伽河皆訛也此河從无熱𢙉池東
面金象口而出流入東海舊譯云
天堂来以彼外書云本入魔𨢘首
羅天頂從耳中出流在地上以此
天化身在雪山頂故作是說見從
高𠁅而来故云天堂来也。

信度河
舊言辛頭河此云驗河從池
南面銀牛口中流出還入南海也。

徙多河
斯尒反或言私多或云悉陁
亦言私陁皆梵音之差也此云冷
河從无熱𢙉池西南瑠璃馬口而
出流入西海即是此國大河之源

其沠流之小河也。

縛茤河
舊言愽叉或作薄叉亦云婆
叉河又言[口*(皮-(〡/又)+(王/匆))]叉河皆一也此云青
河從池北面頗梨師子口中流出。

煻煨
徒郎反下烏迴反通俗文熱灰
謂之煻煨。

阿鼻𣅀
諸以反或言阿毗至亦云阿
毗地獄或言阿鼻地獄一義也此
云无閒无閒有二一身无閒二受
苦无閒。

娘矩吒
女良反下俱禹反此云糞屎
虫有[此/束]如針亦名針口䖝穿骨食
髓者也。

[此/束]利
子累反廣疋[此/束]口也方言[此/束]鳥
喙也。

𠯗食
古文㗱又作唼同子盍反通俗
支入口曰𠯗又虫食曰唼。

銛利
私廉反廣疋銛籤利也謂刀𨦣
曰銛也。

探喙
他含反說文手遠取曰探探摸也。

䥫仗
治亮反執持名仗謂兵噐之捴
名也刀矟杵棒等是也。

刀槍
千羊反蒼頡解詁云木兩頭尖

𨦣曰槍說文槍歫也。

禦捍
古文敨同魚舉反小尓疋禦𢪨
也禦當也尓疋禦禁謂未有而豫
俻之也字從示下又作扞同胡旦
反說文捍止也蔽也亦衛也。

適彼
三蒼古文作這同之赤尸亦二
反適近也始也又法也。

尼剌
洛割反此云裂言身皰裂也。

頞哳吒
烏曷反下陟黠反此從聲為
名也。

臛臛婆
呼各反此皆從受苦之聲為
名也。

支𣲖
普懈反水分流曰𣲖說文水之
邪流別也廣疋水自汾出名𣲖也。

俱盧舍
諸經中或作句盧舍或作拘
樓[賒-示+未]亦作拘屢舍皆梵音輕重也
謂大牛鳴音聲聞五里又云五百
弓八俱盧為一踰繕𨚗即四十里
古者聖王一日所行也。

稼穡
加睱反下所力反字林種曰稼
収曰穡說文禾之秀實曰稼一曰
在野曰稼。

層級
字恒反下居及反說文層重屋

也亦累也級謂階次也。

封邑
甫逄反起土為界封爵也周礼
四井為邑方二里也凢邑有宗廟
先君之主曰都無曰邑。

妬羅緜
丁故反舊言兜羅緜也。

角勝
古文斠同古卓反角比量也禮
記習射御角力廣疋角量也角試
也說文角平升斛也並單作角或
作捔此古文粗字音在古反捔略。

芬馥
敷雲反下扶福反方言芬和也
謂芬香和調也字林馥香氣也。

擁遏
烏割反蒼頡篇遏遮也尓疋遏
止也今謂逆相止為遏也。

笑視
私妙反字林笑喜也字從竹從
犬聲竹為樂噐君子樂然笑又作
咲俗字也。

印度
於振反下徒故反或言天笁或
云身毒或作賢豆皆訛也正言印
度印度名月月有千名斯一稱也
良以彼土聖賢相継開悟群生如
月照臨因以名也一說云賢豆本
名因陁羅婆他𨚗此云主𠁅主謂
天帝也當以天帝所護故世久

号之。

婆訶麻
婆訶此言[竺-二+乇]或云篅麻則胡
也[竺-二+乇]音徒損反。

佉梨
此云一斛謂十斗也。

洲渚
之與反尓疋水中可居曰洲小
洲曰渚洲謂水中有平地可居者
也𥼶名云洲聚也人及鳥獸所聚
息𠁅也。

焚燎
古文橑同力照反燎謂放火也
火田為燎也說文燎燒田也。

灰燼
又作燼同似進反說文火之餘
木曰燼小尓疋燼餘也。

僧企
祛豉反此言无央數舊言阿僧
祇訛也。

嗢蹭
烏沒反下七鄧反婆喝呼曷反。

醘都
虛奚反。

拈筏
乃兼反。

姥達
莫古反。

邏攙
叉鑒反。

麟角
理真反仁獸也尓疋麟麕身牛
尾一角不角者麒角頭有肉。

臣僚
又作寮同力彫反尓疋官寮也
同官為僚也。


𠳮荅摩
借音渠高反姓也𠳮猶瞿之
轉也此有三義一云曰種二云牛
糞種三泥種也舊云瞿曇略也。

欝馥
於勿反下扶楅反尓疋欝氣也
欝然香氣盛出也。

猖狂
齒楊反謂變易情性也亦狂騃
也㽵子猖狂妾行也。

銓量
又作硂同七泉反廣疋稱謂之
銓言知輕重也漢書應劭曰銓稱
衡也量斗斛也。

貧遺
渠愧反无財曰貧乏財曰遺遺
亦竭也。

輟其
丁劣反輟止也尓疋輟巳也。

訶梨怛雞
舊言呵𥟦勒翻為天主持
来此果堪為藥分功用極多如此
土人㕘石斛等也。

殷淨
於斤反詩云殷其盈矣傳曰殷
眾也殷大也。

霖淫
力金反左傳雨自三日巳上為
霖尓疋久雨謂之淫淫謂之霖。

瞖目
一計反韻集云目障病也說文
作翳目病生翳也。

第十三卷


欝金
此是樹名出𦋺賔國其花黃色
取花安置一𠁅待爛壓取汁以物
和之為香花粕猶有香氣亦用為
香也。

火㷮
祖勞反字林㷮燒木焦也說文
㷮焦也。

𥧌覺
亡庇反𥧌眠熟也國語獻公[穴/侵]
而不𥧌是也系臥也。

隄塘
古文䧑同都奚反下徒郎反說
文隄防也尓疋隄謂之梁李巡曰
隄防也障也漢書無隄之與韋昭
曰積土為封隄也。

心栽
子来反栽植也今時名草木植
曰栽。

痼疾
又作㽽同古護反久病也說文
痼病也。

第十四卷

正學
梵言式叉摩𨚗謂二歲學戒者也。

或起
求累反今江南謂灰膝立為跟
[匙-匕+危]中國人言胡跽音其止反胡音
護䠆音文羊反礼記授立不𧻜作
跪借字耳。

制多
舊言支提或云脂帝浮圖皆訛

也此翻應名可供養𠁅佛涅[臊-品+巳]𠁅
生𠁅說法𠁅悉名制多皆湏供養
恭敬也。

娶妻
七句反取也詩云娶妻如之何
傳曰娶婦也。

療病
說文作𤻲同力照反三蒼療治
病也。

窣羅迷麗耶末陁
窣音蘇沒反窣羅
米酒也迷麗耶謂根莖花𦰧雜酒
也末陁謂蒲陶酒也。

稗子
蒲懈反說文禾別也草之似穀
者也。

第十五卷

屠羊
達胡反說文屠刳也廣疋屠壞
也案屠分割牲肉也。

魁膾
苦迴反下古外魁師也首也膾
切肉也主煞人者或有作儈音膾
聲類儈今市人也儈非此義。

𦊨弶
古文𦋽𦊨二形同子邪反下渠
亮反尓疋兔罟謂之𦊨郭𤩶也𦊨
遮也遮取兔也韻集云施[(ㄇ@人)/(紿-口+月)]於道
曰弶今田獵家施弶以取鳥獸者
其形似弓也。


典㓝伐
又作[典*支]同丁繭反廣疋典主
也下胡經反㓝罰罪也易曰㓝法
也井為㓝法也春秋元命苞曰㓝
字從刀從井井以飲人人入井爭水
陷於泉以刀守之割其情欲人有
畏慎以全身命也故字從刀從井。

凶勃
又作[(凵@又)/几]同許恭下古文誖[(至*力)/心]二
形同蒲沒補僓二反凶暴也[(凵@又)/几]𢙣
也悖亂也亦逆也。

乞匂
古𦫿反蒼頡篇𠧒行請求也字
體從人從亡言人亡財物則行求
匂也。

毗訶羅
亦言鼻訶羅此云遊謂僧遊
履𠁅也此土以寺代之。

准陁
止尹反此云妙義舊言純陁訛也。

難愈
古文瘉同臾乳反說文瘉病瘳
也方言差愈也。

陶家
又作匋同大勞反或借音遙史
記陶瓦噐也蒼頡篇陶作瓦家也
舜始為陶于河濵是也案西域地
多卑濕不得穿[宋-木+羔]但壘坏噐露燒
之耳窯音姚。

鹹𠧸
胡緘力古反說文𠧸謂西方鹹

地也确薄之地也天生曰𠧸人生
曰鹽鹽在東方𠧸在西方𥼶名云
地不生物曰𠧸故字從西省下象
鹽形也。

坑穽
古文阱汬二形同才性反說文
陷也蒼頡篇穽謂掘地為坑張禽
獸者也。

第十六卷

搚觸
初委反㨊摸也通俗文捫摸曰
㨊有作揣初委都果二反廣疋揣試
也量也兩通。

養飤
囚恣反廣雅萎飤也蒼頡篇飤
飽也謂以飲食設供於人曰飤故字
從人萎音於偽反或作飼俗字也。

祈請
渠衣反廣疋祈求也尓疋祈告也。

猜阻
古文睵猜二形今作㥒同麤来
反猜疑也廣疋猜懼也。

波剌私
羅葛反亦言波嘶或云波斯
國名也臨近西海最饒奇寶諸國
商人皆取其貨斯以龍威珠力古
昔推焉。

尼延底
此言深入義貪之異名也言
窮極无猒故以名之。


布灑他
所解反此云增長謂半月叉
磨增長戒根也叉磨此云忍謂容
恕我罪也舊言懺者訛也或言逋
沙他亦云布[薩-產+(辛/工)]皆訛略也。

侫歌
奴定反侫諂媚也說文巧媚高
材曰侫又偽善曰侫字從女從仁
論語𢙣夫侫者此亦從女之義左
傳寮人不侫不能事父兄此則從
之義也。

毀呰
古文些㰣二形同子尒反說文
呰呵也礼云呰者莫不知礼之所
生鄭玄曰口毀曰呰。

倡伎
齒揚反下渠綺反說文倡樂也
三蒼倡俳也伎謂藝能也。

祠祀
似茲反下徐理反尓疋祠祭也
又人祭曰祠礼祭曰祀。

第十七卷

替善
他計反尓疋替廢也止也替滅
也謂滅絕也。

布剌拏
洛割反或作補剌拏此云滿
舊言富蘭𨚗也。

儱戾
經中或作籠同祿公反三蒼作
悷同力計反佷戾也謂佷戾[(罩-卓+止)*寸]強也。


乖穆
又作睦同莫䡰反睦和也尓疋
睦敬也厚也。

磽确
苦交反下胡角苦角二反益子
曰磽确薄塉地也通俗文物堅鞕
謂之磽确地堅鞕則不冝五穀也。

果辢
字苑作𦳫同盧葛反通俗文辛
甚曰辢江南言辢中國言辛。

後填
古文窴同徒堅反廣疋填塞也。

第十八卷

後皰
又作靤同蒲孝反小腫起也說
文皰面生氣也。

溫誦
烏昆反論語溫故而知新何晏
曰溫尋也鄭玄注礼記云後時習
之謂之溫溫𤌢也取其義矣背文
曰誦。

三罰
扶發反罪之小者曰罰罰亦折
伏也。

大娑羅
樹名也是大富貴家義也案
西國大官貴大富兒弟皆呼為娑
羅也。

荷負
又作𣒍何二形同胡歌胡可二
反小尓疋何揭擔也何任也。

被析
思歷反析分也字從斤分木為

析今俗作析皆從片。

底沙
丁礼反舊言弗沙此云明。

赫弈
呼隔反下餘石反小尓疋作赫
燡明也廣疋赫奕盛明也字從大
燡音亦。

末度迦果
謨鉢反舊云摩頭此言美
果也。

賃婆果
女鴥反形如此大苦棟樹也
棟音力見反。

䭾都
徒餓反謂堅實也此亦如来體
骨舍利之異名耳。

第十九卷

藹羅筏拏
烏𦫿反舊名伊羅鉢多羅
亦云[嘌-示+土]羅鉢多羅伊羅此云香鉢
多羅此云𦰧名香𦰧象。

第二十卷

姬媵
居疑反下餘證反漢書文章母
薄姬如淳曰姬眾妾之捴名也姬
亦女官也袟比二千石位次婕妤
下左傳以媵秦穆姬杜預曰送女
曰媵媵送也寄也公羊傳曰媵者
何諸侯一國則二國媵之以姪娣從
𥼶名云姪娣曰媵媵承也承事適

他也今三品曰姬五品曰媵是也。

緾壓
周成難字作䆘䆘桚也同於甲
反蒼頡篇云壓鎮也苲也桚音祖
曷反。

涌泛
今作汎同敷劒反廣疋泛泛浮
㒵也亦駃疾也。

漂激
匹遙反下古狄反浮吹曰漂流
㥯曰激漂亦搖蕩也。

第二十一卷

尤重
有周反尤甚也亦多也異也過也。

防邏
力賀反戍属也韻略云邏謂脩
行非違也遊兵以禦冠者也。

𧄼瞢
徒登反下亡登反韻集云𧄼瞢
失臥極也。

第二十二卷

一睫
說文作䀹𥼶名作[遨-ㄆ+毛]同子葉反
目旁毛也山東田里間音子及反。

有序
古文[阿-可+予]同徐與反次也有次序
也白虎通曰序者長幼也。

蓽豆
甫蜜反人家亦種之堪食用為
澡豆極佳也。

深駃
所吏反蒼頡篇駛疾也。

帳望
𠡠亮反說文悵望恨也。


蟲䏣
千餘反通俗文肉中䖝謂之䏣
三蒼蠅乳肉中曰䏣也。

髖髀
又作臗同苦桓苦昆二反埤蒼
髖尻也廣疋臗豚也下古文䠋同
蒲米反說文股外也北人用此音
又方尓反江南行此音或作䏶俗
字也。

一磔
古文㡯同知格反通俗文張申
曰磔廣疋磔張也開也。

吠嵐婆
力含反案舊經論中或作毗
藍婆或言旋藍婆又作鞞嵐婆或
作隨藍婆皆梵音之楚夏耳此云
迅猛風也。

第二十三卷

[攸-ㄆ+盾]身
古文𢓈同似遵反尓疋率[攸-ㄆ+盾]自
也郭𤩶注云為[攸-ㄆ+盾]行也[攸-ㄆ+盾]亦遍也
巡歷也。

欽重
去金反欽敬也謚法曰威儀俻
悉曰欽。

彼閱
餘說反簡閱也小尓疋云閱具
也具數於門中曰閱。

飲光部
梵言迦葉波迦葉此云光波
此云飲今依此閒語名飲光飲光

有二義一迦葉波是上古仙人此
仙人身有光明能飲餘光令不復
現此羅漢是彼種故因以名焉云
此人身作金色常有光明以閻浮
檀金為人並此阿羅漢羅漢身光
飲金人光不復現故名飲光也。

臺觀
徒来反下古玩反尓疋四方而
高曰臺又云觀謂之闕孫炎曰宮
門雙觀也𥼶名云觀者於上觀望也。

第二十四卷

憺怕
徒濫反下疋白反說文憺安謂
憺然安樂也憺亦恬靜也怕靜也
無為也子虛賦云怕予無為憺予
自持也。

憍陣𨚗
除[每-母+(肱-月)]反舊云憍陳如訛也此
云大噐是姓阿若是名亦云初智
以其最初悟无而得智本願也。

唯目
莫鹿反目謂紀錄也亦條目也。

第二十五卷

揩定
口駭反廣疋措摸品式法也。

雖蹶
又作𨇮同居月巨月二反說文
蹶僵也僵仰臥也。

第二十六卷


金礦
古文[石*┤*├]同古猛反說文磺銅䥫
𤩶也。

登祚
徂故反祚位也國語云天地之
所祚賈逵曰祚祿也。

第二十七卷

𨚗羅延
𨚗羅此翻為人延𨚗此云生
本謂人生本即是大梵王也外道
謂一切人皆從梵王生故名人生
本也。

蟠結
蒲寒反礼記而蟠于地鄭玄曰
蟠委也廣雅蟠曲也迴也方言未
昇天龍曰蟠龍是也。

健䭾梨
持呪女也從國為此女聲呼
之也男聲猶健陁羅國也。

伊𠛴𡰱
叉黠反此云占胡觀塞也。

曼䭾多
莫槃反此云我養則頂生王
之名也。

第二十八卷

阿笈摩
渠葉反此云教法亦言傳謂
展轉傳来相教授也。

第二十九卷

怨讎
視由反憎𢙣怨憾曰讎對也尓
疋讎疋也春秋怨偶曰讎是也。


青瘀
於慮反說文瘀積血也廣疋瘀
病也。

由鄙
悲美反鄙𢙣也廣疋鄙耻羞愧也。

依怙
胡古反尓疋怙恃也韓詩无父
何怙怙頼也。

尒焰
余贍反此云所知舊作尓炎一也。

礭陳
埤蒼作塙又作碻同苦學反廣
疋云礭謂堅鞕牢固也。

儒童
而俱反說文儒柔也謂柔懦也
童幼也謂幼小也梵言摩納縛迦。

頻毗娑羅
或言頻婆娑羅亦云蓱沙
王一也此云顏色端正或云色像殊
妙又頻婆是刻木采畫等形像也。

婆拕梨
徒我反是西方一類小棗名
也是苾茤從此為名也。

頗勒具𨚗
普何反此十二月星名也
是人從此為名。

伐蹉
麤何反舊言婆蹉則婆羅門姓也。

如牝
毗忍反說文畜母也雌曰牝詩
云雉鳴求其牝非但畜也。

嗢底迦
烏沒反下借音丁履反人名也。

制怛羅
都達反人名也此正月星名
西國立名多此也。


普莎訶
蘇和反普呪聲也莎訶此云
善說也。

拘𢷻
俱禹反下以專反廣志云似橘
而大如飯𥰠可以浣濯漚葛紵也
今出番禺以南縷切蜜漬為[糝-(彰-章)+小]食
之甚佳𥰠音吕番音潘[糝-(彰-章)+小]音乘
感反。

紫礦
古猛反謂波羅奢樹汁滓也其
色甚赤用染皮㲲其樹至大亦名
甄叔迦一物也花大如[、廾、]極赤𦰧至
堅肕商人縫以為袋名也肕音刃。

時瓤
女良反如𤓰瓠中瓤瓣也瓣音
蒲莧反。

一切經音義卷第二十四


