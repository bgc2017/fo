










一切經音義卷第二十三　　　轉
翻經沙門玄應撰

  
  * 顯揚聖教論
  * 對法論
  * 攝大乘論
  * 廣百論
  * 佛地經論
  * 掌珍論
  * 王法正理論
  * 大乘成業論
  * 正理門論
  * 大乘五蘊論

顯揚聖教論
第一卷

稽首
古文[(〦/日)*首]同苦礼反說文稽下首
也白虎通曰所以稽首何稽至也
首頭也言頭至地也周礼太柷辯
九拜一曰[(〦/日)*首]首二曰頓首是也。

將紹
古文繫同市遶反尒疋紹継也
謂継續先宗也謚法曰䟽遠継位
曰紹。

錯綜
祖送反謂錯要其文綜理其義
也廣雅錯廁也言相閒廁也綜捴

也捴栝文義也錯亦捴也挍理也
說文綜機縷也謂持𢇁交者屈繩
制經令開合也綜紀也紀領𢇁別也。

駛流
山吏反蒼頡篇駛疾也字從史。

善軛
又作扼同於革反攝也說文
車前也謂轅端壓牛馬領者也搹
音革。

惻愴
古文𢝔同楚力反下初亮反說
文惻痛也廣雅惻悲也愴傷也。

迦多衍𨚗
姓也因姓為名舊言迦旃
延訛也。

心詭
居毀反詭謂變詐不實也廣雅
詭誑也欺也。

忌憚
渠記反下徒旦反忌畏也𢙢也
憚難也驚也。

甘執
古藍反廣雅甘樂也嗜欲之意
也甘嗜无猒也說文甘美也。

勉勵
靡辯反下力制反勸獎也勉強
也謂自勸強也勵相勸勵也亦勉
力為勵強音巨兩反。

悵怏
𠡠亮反下於亮反說文悵望恨
也怏心不服也。

所吞
他痕他賢二反吞謂不嚼也說

文吞咽也廣雅吞滅也。

溪沼
又作谿同苦奚反下之遶反尒
疋水注川曰谿說文沼小池也。

巨[壑-土+口]
其吕反下呼各反巨大也尒疋
流水深則成壑壑亦溝池也。

炎燎
干廉反下力照反炎亦燒也說
文炎火光上也燎放火也火田為
燎也。

𦽦莚
忘怨餘戰反謂連綿不絕也。

灰燼
又作燼同似進反說文火之餘
木曰燼。

扣絃
苦後反廣雅扣擊也絃謂琴瑟
等也。

拊革
芳主反拊猶拍也下古㧡反革
鼓也。

黏勇
女廉反蒼頡篇黏合也說文相
著曰黏下瑜種反謂雄武果決也
謚法曰知死不避曰勇懸命為仁
曰勇。

靜慮
慈井反說文靜審也安也息也
慮念也思也舊言定梵云䭾衍𨚗。

漏遺
渠愧反乏財曰遺礼記即財不
匱鄭玄曰匱乏也詩云孝子不匱

傳曰匱竭也。

第二卷

鄔波拕耶
烏古反下拕音徒我反此
云親教或言郁波第耶夜亦云近
誦以弟子年小不離於師常逐常
近受經而誦也舊云和上或云和
闍皆于闐等諸國訛也義譯云知
罪知无罪為和上也。

阿僧企耶
丘豉反此云无央[婁*殳]舊言
阿僧祇訛略也。

溫習
烏昆反論語溫故而知新何晏
曰溫尋也鄭玄注礼記云後時習
之謂之溫溫𤌢也取其義矣。

第三卷

䎡根
而兖反梵言沒栗度此言䎡物
柔曰䎡也。

阿世耶
此云意樂樂音五孝反亦言
種子。

預流
翼庶反梵言窣路多阿半𨚗此
言預流一切聖道說名為流能相
續流向涅[臊-品+巳]故初證聖果創㕘勝
列故名預流預及也㕘預也舊言
湏氀多分得也湏陁洹者訛也或

云逆流或言入流亦云至流皆一也。

一閒
古閑反梵言翳迦鼻至迦翳迦此
云一鼻至迦此云閒閒謂壁際孔也
說文閒隙也言有一閒隙在不得
般涅[臊-品+巳]也舊言一種子者梵言鼻
豉迦此言種斯或譯者不善梵言
或笔人不尋本語致茲訛失也。

朅伽
祛謁反此云犀牛毗沙拏此云
角謂犀牛一角一亦獨也喻獨覺
也言一一獨居山林也毗婆沙作
渴伽月藏經作佉伽皆訛也。

第六卷

什物
時立反什聚也雜也謂資生之
物也今人言家產噐物猶云什物
物即噐也江南言什物此土名五
行史記舜作什噐於壽丘漢書貧
民賜田宅什噐並是也。

摩怛理迦
都達反舊云摩德勒伽亦
言摩夷此云行母亦云本母或云
行境界謂起行所依能生行故也。

工業
古紅反詩云工祝致吉傳曰善
其事曰工。

[、廾、]攝
波𦰧經亦言申恕林或作申恕

波林樹名也此譯云實木舊言葉
喻多少經是也。

所祈
巨衣反廣雅祈求也尒疋祈𠮧
也𠮧呼請事也。

第七卷

樹杪
彌遶反通俗文樹𨦟曰杪杪謂
微細也。

官僚
又作寮同力雕反尒疋僚官也
同官曰僚。

或翹
祇遙反廣雅翹舉也尒疋翹危
也舉足懸危也。

蝸虫
古華反說文蝸螺也。

第八卷

俱𦙘
竹尸反佛本行經作拘致云一
百百千名一拘致數當千万。

素怛纜
力暫反此譯云綫舊言脩多
羅或云修妬路皆訛也。

吠舍
扶廢反舊言鞞舍此云坐謂坐
佑也案天笁國俗多重寶貨此等
營求積財巨億坐而出內故以名焉。

戍陁羅
輸句反舊言首陁謂田農窅
學者也此等四族國之大姓也。

第九卷


伊師迦
山名也言此山高聳我𢢔如
之故以喻也。

第十卷

啇賈
始羊反下公戶反行賣曰𧷮坐
賣曰賈白虎通曰𧷮之言啇啇其
遠近通四方之物以聚之也賈固
也固物以待民来求其利也賈亦
通語也。

方域
為逼反說文域邦也廣雅邦域
國也。

詰問
丘逸反廣雅詰貴也說文詰問也。

欝尒
於勿反謂樹木生欝欝然氣盛也。

颯然
乘合反疾㒵也謂風吹木𦰧落
之聲也。

唐捐
徒郎反下以專反唐徒也徒空
也說文捐棄也。

薄蝕
補莫反下神軄反小尒疋薄近
也漢書日月薄蝕韋昭曰氣徃迫
之曰薄[虛*予]毀曰蝕如䖝食草木𦰧也。

毗羅婆果
亦云頻螺果或言避羅果
皆訛也果形金色如甘子大西國
祠天多用此木作幢㽵嚴供養也。

餉佉
尸尚反此云貝或言珂舊云儴

佉或云傷佉。

第十一卷

尚論
市讓反廣雅尚高也說文尚曾
也尚亦上也。

倡女
齒楊反[婬-壬+(工/山)]女也說文倡樂也。

雨眾
于矩反梵言縛利沙亦云跋利
沙此云雨外道名也鍵拏此云眾
謂雨等師徒之眾故云雨眾也。

銓量
又作硂同七泉反稱衡也廣雅
稱謂之銓所以稱物知輕重者也。

刊定
口千反廣雅刊削也亦定也除也。

凌侮
又作凌同力䒱反三蒼凌侵也
廣雅凌犯也下亡府反廣雅侮輕
也言輕㑥也凌從水。

遞㸦
古文递同徒礼反方言遞代也
謂更代也。

目眩
侯遍胡蠲二反字林眩乱也三
蒼眩視不明也。

纔取
在灾反廣雅纔暫也亦劣也不
久也。

未愈
古文瘉同瑜乳反方言愈差也
說文愈病瘳也。

迦末羅病
舊云迦摩羅病此黃病或

云𢙣垢言腹中有𢙣垢即不可治也。

角犎
妃封反又音封今有此牛形小
髆上有犎者也。

形愞
奴課反三蒼愞弱也廣雅柔䎡
少懦也。

嘶聲
又作[斯/呂]同蘇奚反說文𧬊悲聲
也方言嘶噎也痛也。

哮吽
古文虓同呼交呼挍二反說文
[皮-(〡/又)+(王/巾)]鳴也大怒聲也下古文𠯜吽二
形今作𤘽又作吼同呼苟反吽
嘷也。

咆吽
蒱交反說文咆噑也廣雅咆鳴也。

瞑目
又作眠同壺田反說文瞑目翕
也眠[穴/(禾*未)]也臥也。

敦肅
古文惇同都屯反說文惇厚也
下思六反肅敬也嚴也謂嚴整之
㒵也亦戒也自警戒也。

鄙俚
補美反下又作𨛋同力子反鄙
陋也說文五酇為鄙鄙𨛋也蒼頡
篇國之下邑曰𨛋漢書質而不𨛋
如淳曰雖質猶不如閭里之鄙言
也酇音祖旦反百家也。

麤獷
古猛反獷強也字從犬。


過隙
丘逆反說文壁際孔也字從白
上下小。

謇歰
古文作𧪤謇二形今作寋同飢
展反方言謇吃也楚人語也謇難
也下所立反說文歰不滑也字從
兩止四止止則不通字意也。

竦肩
古文竦𢥠二形今作聳同湏奉
所項二反廣雅竦上也跳也。

酷怨
古文嚳焅俈三形今作酷同口木
反說文酷㥯也甚也亦暴虐也。

第十二卷

達羅弭
彌尒反呪名也此無正翻但
在本耳。

傳述
脣聿反述謂訓其義也尒疋述
[攸-ㄆ+盾]也。

沒力伽羅子
亦言勿伽羅勿伽此云
胡豆即是綠色豆也羅此云取依
此閒語應言取綠豆此是其姓上
古仙人名勿伽羅不食一切物唯
食胡豆故名取胡豆是此仙人種
故以為姓也舊言目揵連訛略也。

鄔波第鑠
烏古反下尸藥反舊言優
波提舍此云論義也。


深邃
古文㥞同私酔反說文邃深遠也。

第十三卷

精懇
古文作[言*(日/匕)]同口很反通俗文至
誠曰懇懇亦堅忍也。

鄔波婆娑
亦言優波婆娑此云近住
謂受八戒者近阿羅漢等善人而
住也。

杜多
亦言[卄/揄]吼多此云洮汏亦言修
治又云斗藪或言搖振亦曰棄除
一義耳皆謂去其衣服飲食住𠁅
三種欲貪也舊言頭陁者訛也經
中亦作十二誓行[卄/揄]音徒斗反汏
音大。

第十四卷

毗瑟笯天
奴故反亦言毗搜紐天此
當幻惑義此天有大威德乘金翅
鳥行行時有輪以為前導欲破即
破无有能當也。

西󲊛迦
女履反此云有軍外道名也舊
云先尼訛也。

𠳮荅摩
此有三義一云曰種二言牛
[米/里]種三泥土種以瞿名目九義故
也舊言瞿曇因緣具如經說。


踡跼
渠貟反下渠玉反埤蒼踡跼不
伸也說文作䟒謂行䟒趢也案踡
亦曲也趢音錄。

嬈乱
乃了反𢙉也說文嬈擾戱也三
蒼嬈郭璞曰嬈弄也廣雅撩挑撩
嬈也。

里閈
力擬反下胡旦反五鄰為里謂
二十五家也里居也方居一里之
中也閈門也謂巷門也。

乾㬤
古寒反下又作昅同祛及反通
俗文欲𤍜曰㬤。

第十七卷

邪佚
古文泆同与一反蒼頡篇佚愓
也佚樂也愓音蕩。

窣羅酒
此云米酒。
米隸耶酒
謂根莖
花果等雜酒。
末陁酒
謂蒲桃酒。

第十九卷

代勒迦梨
此云闘力。

如鷃
烏[序-予+(鴈-厂)]反鷃雀也亦名鶬鷃纂文
云[門@并]中以鷃為鷃爛堆是也。

塲壠
治羊反方言坘[土*巠]封塲也下力
悚反𥝷壠有界埒者也坘音遅埒
音劣。


第二十卷

艱難
古閑反說文土難治也。

剖析
普厚反剖猶破也中分為剖下
思狄反析分也。

波羅闍巳迦
此云他勝謂破戒煩𢙉為
他勝於善法也舊云波羅夷義言
无餘若犯此戒永棄清眾故曰无餘。

對法論
第一卷

爰發
禹元反爰引也尒疋爰曰於于
皆語辞也韓詩爰發蹤之㒵也。

㕘綜
麤南反下祖送反謂㕘低其文
綜理其義也。

有情
梵言[薩-產+(辛/工)]埵[薩-產+(辛/工)]此云有埵此言情
故云有情言眾生者案梵本㒒呼
膳𨚗此云眾生語名別也故從本
譯之。

庶令
尸預反庶猶兾也兾望得也。

辯蘊
於粉反梵言塞建陁此翻名蘊
由積聚義說名為蘊宇林蘊積也
廣雅蘊聚也聚音才句反左傳蘊
藻杜預曰蘊聚也蓄藏諸色故言
色蘊受想等四義亦如之舊經論
中或言五眾又云五聚頗亦近是

仍未捴名舊翻陰者失之久矣。

異熟
一切不善善有漏法為因能感
无記之果因果種別名異任運酬
因名熟果異因熟故名異熟又因
感果時勢力成熟異於前位名為
異熟舊言果報。

堅勁
居盛反字林勁強也字從力。

旃彈𨚗
徒旦反或作旃檀𨚗此外國
香木也有赤白紫等諸種。

[薩-產+(辛/工)]迦耶
見梵言也迦耶此云身[薩-產+(辛/工)]名
不定或言虛偽或說无常或言為
有斯由大小諸師見解不一既含
多義所以仍置本名。

祠祀
似茲反下徐里反尒疋祠祭天
也祀地祭也。

欻尒
吁勿反蒼頡篇欻猝起也欻亦
忽也猝音倉沒反。

憤發
扶粉反方言憤盈也謂憤怒氣
盈滿也亦情感也。

心戾
力計反字林戾曲也乖也。

心府
趺宇反廣雅府聚也白虎通曰
人有六府謂大膓小膓膀胱胃三
焦膽也。


慳若
古文吝同力鎮反堅著多惜曰
若方言荊汝江湘之閒凢貪而不
施謂之若。

撟設
居[乏-之+犬]反撟謂假詐也撟誑也擅
稱上命曰撟非先王之法言曰撟
字從手今皆作矯非體也。

恱豫
翼庶反尒疋恱豫喜樂也豫亦
安也。

聡叡
古文睿壑二形同以芮反廣雅
叡智也說文深明也字從目從谷
省從故[占*又]取穿通義谷取響應不
應目取明識意字意也故音殘。

第二卷

文身
梵言㼐膳𨚗此言顯了但以文
能顯義故以代之舊言味身或云
字身一也㼐音蒲眠反案說文昔
蒼頡造書依類象形故謂之文其
後形聲相益即謂之字字者孳乳
浸多也字生也。

異生
性梵言婆羅必栗託[佔-口+乙]𨚗婆羅
此云愚必栗託此言異[佔-口+乙]𨚗此名
生應作愚異生言愚癡闍𡨋无有
智慧但起我見不生无漏故也亦

言小兒別生以癡如小兒不同聖
生故論中作小兒凢夫是也又名
嬰愚凢夫亦云嬰兒凢夫凢夫者
義譯也廣雅云凢輕也謂輕微之
稱也舊經中或言毛道凢夫或云
毛頭凢夫案𣑽本毛名縛羅愚名
婆羅當由嚩婆聲之相近致斯訛
譯人之失也[佔-口+乙]音魚訖反嚩音縛
佉反。

𧙃壹鄔等
烏可反烏古反此等諸字
要藉助緣聲方圓滿无別目故捴
謂无義之文也。

𡖉[穀-(一/禾)+(夕*ㄗ)]
又作𣪊同口角反吴會閒音哭
𡖉外堅皮也尚在𡖉中謂之[穀-(一/禾)+(夕*ㄗ)]。

羯羅藍
舊言歌羅邏此云和合又云
凝滑言父母不淨和合如蜜和酪
泯然成一於受生七日中凝滑如
酪上凝膏漸結有𦘺滑也。

頞部陁
亦言遏部曇或作頞浮陁皆
梵言輕重取此云皰結或言水泡
謂至第二七日於凝酪中生一皰
結猶如糜粟置厚白飲中也。

閉尸
亦名卑尸此云肉團至第三七

曰結聚成團若男則上闊下狹若
女則上狹下闊雖成肉團猶䎡未
堅也。

財貨
徂灾反所寶曰財金玉曰貨財
謂資生也亦財穀也。

大材
在哉反材用也亦質性也凢木
巳斬伐可施工匠者曰材。

又荷
古文柯同胡歌胡可二反說文
柯揭擔也。

第五卷

等胤
翼刃反胤継也子孫相承継也。

摩納婆
或云摩𨚗婆此云年少淨行
亦云儒童或言人。

贍部洲
時熖反從樹為名舊言剡浮
或云閻浮皆一也。

阿闡底迦
此云无欲謂不樂欲涅[臊-品+巳]
亦言一闡底柯此云多貪謂貪樂
生死不求出離故不信樂正法舊
言阿闡提譯云隨意作也。

阿㒹底迦
此云畢竟謂畢竟无有善
心也。

第六卷

東毗提訶
或云弗婆提或言弗于逮

皆梵音訛轉也此云前在諸方之
前也。

西瞿陁尼
或云俱耶尼或作瞿伽尼
瞿此云牛陁尼此云取与以彼多
牛用牛市易如此閒用錢帛等也。

北俱盧洲
或云欝單曰或言欝多羅
拘樓此云高上謂高上於餘方也
亦言勝洲。

覩史多天
亦言兜師多或云兜率陁
皆梵音訛轉也此云妙足天亦云
知足天也。

樂變化天
五孝反但此天雖有實女
於變化者心多愛著於男亦尒故
以名焉舊言化樂天音洛失之久矣。

蘇迷盧山
或言湏彌樓此云妙高山
亦云好光山舊言湏彌者訛略也。

層級
徂登反下居立反說文層重累
也級階次也。

輪圍山
梵言柘迦羅此云輪山舊云
䥫圍圍即輪義本无䥫名譯人義
立耳。

晴明
又作暒夝二形同自盈反聲類
雨止也。


健達縛
渠建反此云嗅香亦云食香
一云樂神經中作香音神是也舊
云𠃵闥婆訛也。

中[殀-大+犬]
又作[乏-之+犬]同於矯反𥼶名云少壯
而死曰[乏-之+犬]廣雅[乏-之+犬]折也如取物中
折也不盡天年曰[乏-之+犬]意也。

鍵南
渠偃反亦云伽訶𨚗此云堅至
第四七曰時肉團方堅實也。

鉢羅奢佉
亦云波羅捨佉此云枝枝
第五七日時止有形相若至第六
七日從五𠁅更生耳鼻手足等故
有重枝名有風生眼耳等孔亦大
生苦也。

第七卷

憒𡗚
公內反下女孝反說文憒乱也
韻集𡗚猥也。

三摩呬多
虛利反此云等引謂勝定
地離沉掉等平等能引也或引平
等謂引謂諸功德或平等引謂定
前加行故名能引也。

怡恱
翼而反尒疋怡懌恱樂也。

中庸
以鍾反廣雅庸和也小尒疋庸
善也謂和善人也。


䭾索迦
徒餓反此譯云奴。

𠧸土
力古反謂确薄之地力天生曰
𠧸人生曰鹽。

熏坌
蒲頓反通俗文悖土曰坌說文
坌塵也。

德失
多勤反德謂福德之德也失謂
過失之失也義非獲得之得故此
字也。

稼穡
加睱反下所力反字林種曰稼
[羽-?+又]曰穡說文禾之秀實為稼一云
在野曰稼。

磽确
口交反下苦角反通俗文堅鞕
之磽确謂瘠薄地也瘠音自亦反。

第八卷

勒筞男
初革反筞駈也勤勞也梵言
室羅末拏伊落迦此云勞之小者
也亦言息慈謂息𢙣行慈義譯也
舊言沙彌者訛略也。

鄔波索迦
烏古反亦云優婆娑柯受
三歸住五戒者優婆此云受婆柯
此云男一云近事或言近宿謂近
事三寶而止宿也又云善宿亦言
清信皆義譯也舊言優婆塞訛也。


鄔波斯迦
亦言優婆私呵優婆此云
受和呵此云女餘義同前舊言優
婆夷訛也。

扇𢯯半擇迦
𢯯音𠡠佳反舊經論中
或作般吒或作般荼迦皆梵音輕
重耳此云黃門其類有五一半擇
迦捴名也有男根用而不生子二
伊利沙半擇迦伊利沙此云妬謂
見他行欲即發不見即无亦具男
根而不生子三扇𢯯半擇迦謂本
来男根不滿亦不能生子四愽又
半擇迦謂半月能男半月不能男
也五留拏半擇迦留拏此云割謂
被㓝者也。

𦊨菟
姉邪反菟網曰𦊨𥼶名云𦊨遮
也遮取菟也兔同。

毆擊
烏厚反說文毆捶擊也字從殳。

唱令家
鵄讓反謂作音樂戲人也又
云尋香人也是等家无產業唯𠧒
自活若見有飲食𠁅即徃至彼為
設倡伎求財食也。

旃荼羅
直加反此云執暴𢙣人亦言
𢙣煞謂屠煞者種類之捴名也其

人若行則搖鈴自摽或枝破頭之
竹若不然王則与罪舊言旃陁羅
訛也。

羯耻𨚗
居謁反此謂煑狗人也。

[麩-夫+欠]蔑
力承反下莫結反[麩-夫+欠]相侵犯也
蔑相輕㑥也。

銛利
息廉反廣雅銛籤利也謂刀𨦣
曰銛也。

末尼
茫鉢反言摩尼此云寶珠謂珠
之捴名也。

苕然
徒彫反苕遰遠也遰音徒計反。

洲渚
脂由反下脂与反尒疋水中可
居曰洲小洲曰渚。

第十卷

踧踖
子六反下子亦反廣雅踧踖畏
敬也字林踧踖不進也。

第十一卷

諷誦
不鳳反諷謂詠讀也誦謂背文
也周礼注倍文曰誦以聲節之曰
諷倍音佩。

綴𦂝
張衛反下七立反綴連也𦂝績
也說文綴合令著也。

烙叉
亦言洛沙此當十万一百洛沙

為一俱𦙘也。

[薩-產+(辛/工)]伐若
此云一切智舊言[薩-產+(辛/工)]婆若訛也。

第十二卷

殑伽沙
渠興反河名也從无𤍽𢙉池
東面象口流出入東海也其沙至
細与水同流以手掬水沙滿手中
㥯把於沙還隨水出經中多此喻
也舊言恒河者訛也。

毛麾
許皮反舉手曰麾謂手指也。

譏弄
居衣反廣雅譏㓨也說文譏誹也。

毀呰
子尒反口毀曰呰說文呰呵也。

第十三卷

所孕
翼證反含實曰孕孕任子也孕
㑗也㑗音身。

婆羅痆
女黠反國名也舊言波羅奈
譯云江遶城言此國染青黃等色
名和合色也烏莫迦花等色名俱
生色也烏沙斯星此云太白星取
其白色也。

第十六卷

英俊
猗亰反下又作俊同資閏反淮
南子云智出万人曰英千人曰俊
俊謂絕異於人也。


闡鐸迦
徒洛反人名也此云樂欲。

躁㥯
祖到反論語云言未及之而言
謂之躁躁擾不安靜也亦躁動也。

闡陁論
六論中第五名闡陁論𥼶作
首盧伽伽法謂佛弟子五通仙人
等說偈名首盧伽也。

攝大乘論
第一卷(无性菩[薩-產+(辛/工)]𥼶)

幖𢡠
比遙反下尺志反舊音識与知
識同幖頭上幟也所以相別也通
俗文[徽-糸+巾]号曰幖私記曰幟微音吁
歸反謂以絳帛等書著背上曰[徽-糸+巾]
廣雅幖幟幡也墨子云長丈五廣
半幅曰幟字皆從巾。

業具軍
八轉聲中業聲第二具聲
第三夫言論之道能有立破義同
軍故故立軍名第二轉聲詮所作
業第三轉聲詮能作具軍詮業具
名業具軍八轉聲者一體二業三
具四偽五從六属七依八呼此如
聲明具𥼶七轉常用呼聲用稀也。

能詮
七泉反謂顯了義說文詮具也
案具說事理曰詮淮南子云詮言
者謂譬類人事相解喻也。


天魔
梵言魔羅此譯云障能為修道
作障㝵也亦名煞者論中𥼶断慧
命故名魔常行放逸而自害身故
名魔魔是位𠁅即第六天主也名曰
波旬此云𢙣愛即𥼶迦佛出世魔
王名也諸佛出世魔各不同如迦
葉佛時魔名頭師此云𢙣瞋等也。

能闡
昌善反廣雅闡開發也闡明也。

覺𥧝
居効反覺亦𥧝也蒼頡篇覺而
有言曰𥧝眠後覺𥧝也。

首楞伽摩
此云健行定亦言健相舊
云首楞嚴也。

魯荼
宅加反字緣也能顯所作義有
魯荼𠁅必是所義非一切有立多
置名。

經部
佛去世後四百年中從說一切
有分出此部唯立一藏言唯有一
經藏也所以作此名者云經是根
本律及阿毗曇還解經義既不出
經外故唯立一經藏也。

采畫
七在反下胡卦反五色所成曰
采圖其形象曰畫。

𦊱礙
字略作罫同胡卦反網礙也。


吠世師
扶廢反亦云衛世師或言鞞
世師皆訛也此云勝異過餘論故
名勝能礙餘論令壞故名異其論
以六句義為宗或言六諦。

師資
師徒也資用也又取也善人不
善人之師不善人善人之資資如
資財也。

伽他
此方當頌或云攝言諸聖人所
作莫問重頌字之多少四句為頌
者皆名伽也案西國數經之法皆
以三十二字為一伽他或言伽陁
訛也舊云偈者亦伽他之訛也。

𨚗落迦
亦言𨚗羅柯亦云泥囉夜舊
言泥梨耶斯梵言梵夏耳此譯有
四義一不可樂二不可救濟三闇
冥四地獄經中言地獄者一義也
所以仍置本名或言非行謂非法
行𠁅。

阿笈摩
渠業反亦言阿伽摩此云教
法或言傳謂展轉傳来以法相教
授也舊言阿含訛略也。

市廛
值連反梵言阿縛遮羅此云市
廛礼記市廛不征鄭玄曰廛謂市

物𨚎舍也今市中行肆是也舊云
欲行非也案梵本僧塞迦羅此云
行名不當本故立為廛。

有癇
核閒反聲類云小兒癲也。

第二卷

化地部
第三百年中從一切有部出
也梵言磨醢奢娑迦亦名彌喜捨
娑柯此云化地亦云教地或言正
地人名也但此羅漢在俗為王國
師匡化土境故名化地今入佛法
佛法如地又匡化之故以名也舊
名彌沙塞者訛也。

樹增
時注反廣雅樹殖建立也凢置
立皆曰樹樹亦種也。

照矚
之欲反矚亦明也。

貫徹
古玩反貫達也徹通也蒼頡篇
貫穿也以繩穿物曰貫。

羂索
又作[(ㄇ@人)/ㄙ/月]同古泫反聲類罥係取
也以繩取狩曰罥。

未嘗
視羊反未嘗未曾也廣雅嘗暫
也試也。

率尒
䟽律反尒疋率偱自也謂先以
巳意而言也論語子路率尒而對

何晏曰先三人而對是也。

巨勝
其吕反巨大也本草云胡麻粒
大黑者為巨勝。

眾纈
賢結反案纈以𢇁縛繒染之解
𢇁成文曰纈今謂西國有淡澀汁
點之成纈如此方蠟點纈也。

訖埵緣
都果反此云已竟義如言澡
浴已飯食度山巳度河也。

和糅
古文𩚒粈二形同女救反廣雅
糅雜也今謂異色物相集曰糅。

彎弓
烏環反開弓也小尒疋彎控引
挽也。

花鬘
梵言摩羅此譯云鬘音蠻案西
國結鬘師多用蘇摩𨚗華行列結
之无問男女貴賤皆此㽵嚴以為
飾好也。

稊稗
徒[利/尒]反下蒲懈反稊似稗布地
穢草也稗草之似穀者也。

末𨚗
摩鉢反此云意也。

是渾
胡昆胡[六/衣]二反渾濁也說文渾
乱也。

是鮮
私延反廣雅鮮好也善也。

第三卷


焚燒
扶雲反焚亦燒也字從火燒林
意也。

𠍴犯
又作愆[價-貝+言]二形同去連反說文
[價-貝+言]過也亦失也罪也犯侵也。

囹圄
力丁反下魚吕反獄名也周礼
三王始有獄廣雅云夏曰夏臺殷
曰羑里周曰囹圄皆獄之別名也
𥼶名云囹領也圄禦也領錄囚徒
禁禦之也羑音酉。

穢磧
且歷反積石為磧說文水渚有
石曰磧廣雅磧瀬也。

第四卷

瞖眩
於計反韻集云目障病也下侯
遍反字林眩乱也。

憺怕
徒監反下普白反廣雅憺怕
寂漠也亦恬靜也言寂寥无人也。

身𥧌
亡庇反𥧌謂眠熟也國語公[穴/侵]
而不𥧌是也[穴/侵]臥也。

𢤱戾
祿公祿孔二反謂佷戾[(罩-卓+止)*寸]強也。

湍洄
土桓反下音迴激水為湍水轉
為洄激㥯也說文湍疾瀬也淺水
流沙上也。

刀仗
治亮反人所執持為仗仗亦弓

矟杵棒之捴名也。

倡𧰟
齒楊反下又作艶同餘贍反倡
樂也艶美也美色為艶也。

者者
諸野反說文者制事之辝也亦
明下句出也𤗊本𥼶之故重言者。

如如
歷法非一故曰如如下如是如
是者指前也。

尋伺
𦙃吏反梵言毗怚迦此云尋毗
遮羅此云伺尋謂尋求伺謂伺察
或思或慧於境推求麤位名尋即
此二種於境審察細位名伺故言
尋伺舊名覺觀者案梵本菩提名
覺毗鉢舍𨚗名觀譯人不尋本語
致斯乖失也。

蟠曲
[卄/埔]寒反廣雅蟠曲也亦迴也委也。

䓉子洲
又作捓同以遮反師子國南
浮海數千里洲人卑小長餘三尺
人身鳥喙唯食捓子既无穀稼所
以不識於牛也。

迦比羅
此云赤色謂赤色仙人也造
僧佉論說二十五諦義者也。

騷揭多
渠謁反是修伽陁弟子名也
修伽陁者即佛十号中善逝是也。


擾動
而紹反說文擾煩也廣雅擾乱也。

第五卷

尼揵荼書
此集異名書也如一物有
多名等。

㑢眾
魚據反駕御也廣雅御使也駈
之內善也謂指麾使馬也。

不逮
徒戴反尒疋逮及也方俗言耳。

劬勞
寠俱反韓詩劬數也詩傳曰劬
勞病也數音所角反。

阿練若
阿此云无練若有兩義一曰
聲謂无人聲及无鼓譟等聲二曰
斫謂无斫伐等諠𡗚雖言去聚落
一俱盧舍為阿練若𠁅亦湏離斫
伐𠁅也譟音乘到反。

俱盧舍
謂大牛鳴音也其音聞於五
里舊云一俱盧舍此云五百弓也。

第六卷

羅怙羅
亦云羅吼羅舊言羅睺羅此
云障月以羅怙阿修羅以手障月
時生因以為名七年在母胎中一
由徃業二由現在故也。

誅國
丁于反罸罪也廣雅誅煞也說
文誅罰也亦責也。


𨚗𢈔多
翼主反舊言𨚗由他此數當
千億也。

蠲除
古玄反方言南楚疾愈謂之蠲
蠲亦除也。

榛梗
仕巾反下加杏反廣雅木叢生
曰榛字林山榆一名梗有㓨莢可
以為蕪荑者也梗強也。

阿揭陁藥
亦言阿竭陁或云阿伽陁
梵言訛轉也此云丸藥。

怯憚
又作㹤同祛業反怯多畏也下
徒且反憚驚難也。

第七卷

潰散
古文殨同胡對反蒼頡篇潰旁
决也說文潰漏也。

怨讎
視由反三蒼怨偶曰讎讎對也
尒疋讎疋也。

嗢拕南
烏骨反下徒我反此云攝散
亦言攝施又言集捴散舊言欝陁
𨚗訛也。

遊玩
五喚反字林玩弄也廣雅玩好也。

瞿沙經
瞿沙此云妙音人名也從人
名經也。

第八卷


聡敏
眉殞反聡聽微也先知也敏明
達也[擴-黃+(建-干+├)]疾也。

第九卷

即士𥼶
亦言依士士謂主也立名從
主故言依士如言眼識等也。

持業𥼶
業謂用也立名所召別義𥼶
業於一體上具立二名即明其體
能持二業如言眼即是界等也。

属耳
之欲反國語恐國人属耳目於
我韋昭曰属注也漢書音義曰属
近也詩云耳属于垣是也。

保任
補道反說文保當也任保也言
可保信也。

母邑
梵言摩怛理此云母伽羅摩此
云村今以邑代村故云母邑謂母
人之流類故以名焉。

𨚗伽
有三義一云龍二云象三云不
来孔雀經名佛為𨚗伽由佛不更
来生死故也。

棓剌拏
補厚反下羅割反外道六師
中一人名也舊言富蘭𨚗迦葉是
姓富蘭𨚗是字即空見外道也。

第十卷


愚戇
都絳反三蒼愚無所知也亦[扥-(打-丁)+金]也
廣雅戇頑嚚也說文愚癡也戇愚也。

頑嚚
五鱞反下魚巾反廣雅頑嚚愚
也頑[扥-(打-丁)+金]也蒼頡篇嚚𢙣也左傳心
不惻德義之經曰頑口不道忠信
之言曰嚚是也。

毗盧宅迦
王舊言毗流離王一也。

琉璃
吠琉璃也亦云毗琉璃又言鞞
頭梨從山為名謂遠山寶遠山即
湏彌山也此寶青色一切寶皆不
可壞亦非煙熖所能鎔鑄唯鬼神
有通力者能破之為物或云是金
翅鳥𡖉[穀-(一/禾)+(夕*ㄗ)]此寶鬼神破之以賣与
人也。

牟娑洛寶
亦名摩娑羅是紺色寶也。

遏濕摩揭婆
亦名阿輪摩竭娑是赤色
寶也。

帝青
梵言因陁羅尼羅目多是帝𥼶
寶亦作青色以其㝡勝故稱帝𥼶
青或解言帝𥼶所居𠁅波利質多
羅樹下地是此寶故名帝𥼶青目
多此云珠以此寶為珠也。

大青
梵言摩訶泥羅此云大青亦是

帝𥼶所用寶也。

鴹鷄怚諾迦寶餘
第七云盧㕧𦙘柯
目多㕧音許伊反不同也。

拯拔
䒱上聲說文拯上舉也謂救助也。

阿僧伽
阿此云无僧伽此云著短聲
呼之若長聲呼之即云眾舊云僧
佉訛也。

廣百論
第一卷

[攸-ㄆ+盾]法
似遵反尒疋[攸-ㄆ+盾]目也[攸-ㄆ+盾]行也亦
遍也巡歷也。

詎有
渠據反詎何也未也謂未知辝也。

[薩-產+(辛/工)]埵剌闍荅摩
剌音勒達反荅摩此
云闍餘含多義不可的翻舊言憂
喜闇又云染麤黑異名也。

躁警
居影反警戒慎也廣雅警不安也。

駭浪
胡駭反三蒼駭驚也廣雅駭起也。

奔濤
徒刀反蒼頡篇濤大波也。

溉麤
古賚反說文溉灌也。

鎔銅
以終反江南行此音謂鎔鑄銷
洋也。

第二卷

波羅奢樹
此云赤花樹樹汁滓極赤
用之為染今紫礦是也。


記論外道
即毗伽羅論是也。

眾[壹-豆+磊]
都故反字林木中䖝也穿食人
噐物者也如白魚等。

第三卷

時痕
胡根反通俗文瘡瘢曰痕痕傷
跡也。

主宰
祖殆反礼記宰夫為獻主鄭玄
曰宰夫主膳食之官也。

多羅果
其樹形似椶櫚直而高聳大
者數圍花白而大若捧兩手果熟
即赤狀若石榴生經百年方有花
果舊言貝多訛也。

苟避
公厚反廣雅苟且也亦誠也。

依隄
丁奚反又音啼說文隄䧜也防
也積土防水曰隄隄土槗也字從𠂤。

所𧈪
昌夷反蒼頡篇𧈪輕侮也𧈪笑也。

眯覆
亡札反草入目曰眯也今言眯
目是也。

騰熖
徒登反滕謂跳躍而上也滕馳也。

第四卷

怚筞迦
都達反龍王名也昔有仙人
曾呪此龍令其入火龍王憂怖遂
投帝𥼶繞座而住仙人知己更以

呪之帝𥼶與龍一時俱墮帝𥼶求
哀得免所患龍遂死焉。

甘饌
仕眷反說文甘美也饌具飲食也。

第五卷

編石
卑[帛*糸]反編次石也字林編織也
以繩次物曰編。

末達𨚗果
或云摩陁𨚗又言摩陁羅
此云醉果甚堪服食能令人酔故
以名焉。

羯羅那
西國豆之差別也服食甚不
益人也。

第六卷

羇緾
居猗反革絡馬頭曰羇羇撿也
持制之也。

耽媔
都含反下亡善反說文媅樂也
嗜也媔躭於酒也。

猖蹶
齒楊反下居月反謂變易情性
也猖狂也。

胡等
又作𩑶𠴱二形同戶孤反說文
胡牛頷垂下者也。

撓攪
呼高反下古夘反說文撓擾也
擾乱也。

傎蹶
又作蹎同丁賢反下居月反蹎

蹶猶頓仆反倒也。

貪齩
五狡反中國音也又下狡反江
南音也說文齩齧也。

圂猪
胡困反廣雅圊圂庰廁也或作
溷乱也。

膏腴
公勞反下𢈔俱反𦘺[土*衰]也膏脂
也腴腹下𦘺也。

第七卷

[薩-產+(辛/工)]羅羅[薩-產+(辛/工)]羅
此言地羅[薩-產+(辛/工)]此云味言
此字聲假而非實也。

挫汝
祖臥反折其𨦟曰挫說文挫摧
也亦抑也折也。

磁石
徂茲反埤蒼磁石也謂召䥫者也。

瞽目
公戶反三蒼无目謂之瞽𥼶名
云瞽目者眠眠然目平合如鼓皮也。

鵂鶹子
許牛反下力周反字書鵂鶹
鉤鵅也廣雅鵂鶹[(尨-、)*鳥]鵄也山東名
訓侯關中名訓狐亦名恠鳥晝伏
夜鳴為怪也梵言優樓歌是造鞞
世師論師說六諦義者也此仙人
晝曰恒住山中夜則出山扣人門
𠧒食若得則食不得則空度由其
夜行故稱鵂鶹又此鳥多住山巖

中此仙人亦尒故以名焉。

寔繁
時軄反下扶園反說文寔止也亦
實也詩云寔命不同傳曰寔是也
又云六月繁霜傳曰繁多也礼記
孔子辝讓之節繁鄭玄曰繁盛也。

裊[打-丁+袲]
奴鳥反下乃可反裊[打-丁+袲]柔弱也
亦茂盛也。

喜抃
皮變反說文柎手曰抃謂拊樂
節也。

嬉戲
虗之反嬉樂也蒼頡篇嬉戲笑也。

篲星
囚芮蘇酔二反妖星也言星光
似掃篲也。

第八卷

滌除
徒的反說文滌洒也謂盪洒除
去垢穢也。

該通
古来反該俻也方言該盛也亦
苞也。

立尿
又作泥同奴予反字林屎小便
也通俗文出脬為尿醫方多作溺
古字假借耳。

如矟
山卓反埤蒼矟長一丈八尺也。

[穴/(牛*臬)]語
牛世反通俗文夢語謂之[穴/(牛*臬)]聲
類不覺妄言也。


臘縛
郎盍反舊經中作羅婆六十怚
𠛴𨚗為一羅婆。

雙泯
彌忍反字林泯然盡也廣雅泯
絕滅也。

汝曹
自勞反曹軰也亦群也。

糺紛
居黝反下孚云反廣雅糺㥯也
說文繩三合曰糺糺絞戾也紛乱
也眾也。

第九卷

根系
奚計反尒疋系継也說文系繫
也世本有帝系篇謂子孫相継續也。

咀嚼
才与反下才弱反咀含味也咀
噍也嚼齧也。

嬰孩
於盈反下胡来反𥼶名云胸前
曰嬰投之嬰前以乳養之故曰嬰
兒孩小兒笑也。

第十卷

服膺
扶福反下於兢反尒疋服業事
也膺身親也謂親承服事習道藝
也又云恱懌服也郭𤩶曰喜而服
從也有作伏兩通。

屢辯
力句反屢數也辯正也。

非考
苦老反謂質𩅢之也考問也挍也。


自呈
馳亰反案呈猶見示也說文呈
平也。

措言
麤故反蒼頡篇措置也又安也
施也。

沃以
烏榖反通俗文溉灌曰沃沃亦
澆也漬也。

殉命
辝俊反漢書[耜-耒]瓚曰亡身從物
曰殉殉亦盡也。

佛地經論
第一卷

刧比拏王
女家反南憍[薩-產+(辛/工)]羅國王名
也因緣廣如經說。

封主
府用府逄二反字林封爵諸侯
也聲類建國以土地曰封周礼建
邦國而制其城諸公之地封畺方
五百里諸侯之地方四百里等也
起土為界曰封。

第三卷

如鉆
奇廉反通俗文鍜具曰鉆蒼頡
篇鉆持也。

補特伽羅
此云數取趣謂數數徃来
諸趣也。

第六卷

殉利
辝俊反蒼頡篇云殉求也漢書

貪夫殉財應邵曰殉營也。

勇悍
何且反說文悍勇也有力也三
蒼悍傑也。

如毗濕飯怚羅
都達反即蘇達拏本
生因緣也。

第七卷

踰繕𨚗
市戰反亦言踰闍𨚗此云合
也應也計應合尒許度量同此方
驛也自古聖王一日行也案西國
繕𨚗亦有大小或三十里或四十
里昔来皆取四十里也舊經論中
或云由延又作由旬或言命旬皆
訛略也。

底沙佛
舊經中作弗沙佛同一也。

蘇達𨚗等
亦作蘇陁沙拏此云善与
亦言好施舊云湏達拏訛也。

掌珍論
上卷

樊籠
扶袁反案樊即籠也㽵子擇雉
不祈畜於樊中是也。

安膳𨚗藥
舊作安禪𨚗此云眼藥。

牧牛
莫祿亡福二反三蒼牧養也方
言牧𩚅也畜養之捴名也。

誙𠕀
武于反說文加言曰誙誣亦𠕀

也妄也欺也以是為非曰𠕀。

餌能
如志反蒼頡篇餌食也案凢所
食之物曰餌。

下卷

嗢鉢
烏沒反或言優鉢羅又作漚鉢
羅一也此云黛花。

銅鍱部
餘涉反上座部也鑿赤銅鍱
書字記文今猶在師子國也。

犢子部
梵言跋私弗多羅此云可住
子部舊言犢子者猶不了梵音長
短故也長音呼跋私則是可住若
短音呼則言犢從上座部中一切
有部出也。

王法正理論

錫賚
星的反賜与也尒疋錫賚賜也
謂上与下之辞也。

懊恚
於報反懊恚悔恨也。

𣫆竭
古文[宋-木+巠]同口定反說文噐中空
也尒疋罄盡也。

英傑
於亰反下奇列反淮南子云智
出万人為英千人為傑傑亦特立
也才能也。

大乘成業論


食米齊宗
舊云食屑此外道修行苦
行合手大指及第二指以𢪱縛之
徃至人家舂穀簸米𠁅以彼縛指
拾取米屑聚置掌中隨得少多去
以為食若全粒者即不取之恐多
所取故縛兩指耳亦名䳕鳩行外
道拾米如䳕鳩行也。

凸出
蒼頡篇作𥥌徒結及字苑凸起
也𥥌突也。

拗凹
烏交反偏下也下蒼頡篇作容
烏狹反容墊下也字苑凹䧟也。

紫礦
古猛反波羅奢樹汁滓也其色
甚赤用染皮㲲等也。

拘𢷻花
俱禹反下以專反廣志云似
橘大如飯[竺-二+(拖-也+(衣-〦))]可以𣴟濯漚葛紵也
今出番禺以南縷切蜜漬為[糝-(彰-章)+小][糝-(彰-章)+小]
音蘇感反。

瓤生
女良反如𤓰瓠中瓤瓣也瓣音
蒲莧反。

俱瑟祉羅
經𠡠里反舊言俱絺羅譯
云膝也言膝骨大也此即舍利弗
舅長爪梵志是也。

𥼶䡄論
居美反䡄法也世親菩[薩-產+(辛/工)]作

𥼶經䡄法也。

佛栗氏子
此西國地名此人因地為
名也。

正理門論

懷菟
彼土名月為菟故以喻焉月中
菟者佛昔作菟王為一仙人投身
入火以肉施彼天帝取其骸骨置
於月中使得清涼又令地上眾生
見而發意故也。

躊躇
腸留反下腸誅反廣雅躊躇猶
豫也亦躑躅也。

大乘五蘊論

尤蛆
有憂反下知列反尤亦怨也蛆
痛也虫行毒也。

倨傲
居預反下五到反說文倨不遜
也傲不恭敬也廣雅倨傲㑥𢢔也。

蒙昧
字體作曚同莫公反下莫對反
易云蒙者懞也謂懞覆不明也廣
雅昧者闇也謂暗蔽無知也易云
蒙昧幼老謂不我求是也。
一切經音義卷第二十三


