










一切經音義卷第十六(小乘律論)　　　弁
翻經沙門玄應撰

  
  * 善見律
  * 僧祇戒本
  * 鼻奈耶
  * 四分戒本
  * 摩德勒伽
  * 十誦戒本
  * 毗𡰱母律
  * [薩-產+(辛/工)]婆多毗尼
  * 彌沙塞戒本
  * 大愛道比丘𡰱經
  * 比丘尼羯磨
  * 大比丘三千威儀
  * 四分比丘尼羯磨
  * 優婆塞五戒相
  * 僧祇比丘尼羯磨
  * 優婆塞五戒威儀
  * 十誦比丘尼羯磨
  * 舍利弗問經
  * 沙彌威儀經
  * 戒消灾經
  * 沙彌尼離戒
  * 解脫戒本

善見律

第一卷

鹿野
在波羅柰國昔日如来與提婆
達多俱為鹿王各領五百餘鹿在
此林中時王出獵盡欲煞之中有雌
鹿懷子垂產菩[薩-產+(辛/工)]鹿王以身代之
王感仁慈盡免其命即以此林用
施諸鹿鹿野之号自此興焉。

大寺
梵言鼻訶羅此云遊謂僧遊履

𠁅也舊来以寺代之寺者司也有
法度也𥼶名云寺嗣也治事者相
副續於其內也字從寸出聲出古之
字也。

衣桁
或作筕胡浪反可以架衣也尒
雅竿謂之椸是也椸音移。

坋𨚗
浮云反阿毗曇藏名也依字廣
雅坋分也。

鋘鈇
胡𤓰反此古文奇字鏵下府于
反[卄/(咒-几+土)]刃也亦撗斧也鈇㩫也。

彷徉
扶羊反下餘章反廣疋彷徉徙
[彳*(立/(可-一))]也案彷徉徘徊也。

一[止/小]
又作叔[((夕-、+一)/小)*十]二形同失六反廣雅
大豆曰[止/小]小豆曰荅。

遷提
此仙反言可遷徙提挈也或作
荃提言以荃草為之也非此方物
出崐崘山中律文或作先提。

絜裹
古文作[宋-木+(((素-糸)*刃)/廾)]同古纈反[絜-刀+刃]束也繫也
字林一耑也。

和上
經中或作和闍皆訛也應言郁波
弟耶夜此云近誦以弟子年小不離於
師常逐常近受經而誦也又云鄔波
柁耶此云親教舊謂云知罪知無罪

名為和上也。

阿闍梨
經中或作阿祇利皆千闐等諸
國訛也應言阿遮利夜譯云正行又
言阿遮利耶此云䡄範舊云於善法
中教授令知名阿闍梨也。

哂陁
式忍反摩哂陁者是阿育王子也。

第二卷

布[薩-產+(辛/工)]
此訛略也應云鉢羅帝提舍耶
寐此云我對說謂相向說罪也舊
云淨住者義翻也。

[(庴-日+(人*人))*鳥]鴣
之夜反下古胡反埤蒼鳥似眼
鳥而大字指云[(庴-日+(人*人))*鳥]鴣鳥其鳴自呼
飛徂南不北形如雌雉也。

企摩
去[豆*皮]反人名也依字企立也從人
從止經文從山作企古文危字人在
山上皃也。

迦螺
勒和反人名也律文作蝝恱專
反尒雅蝝覆[(乏-之+虫)*匊]虫名也蝝非此用。

第三卷

唱[薩-產+(辛/工)]
此言訛也正言娑度此譯云善哉。

整畟
楚力反畟謂正方也。

第四卷

棟木
力見反棟木子如指白而粘可

以𣴟衣也。

一蛤
古合反字林燕雀所化也秦曰
牡礪。

鑱刾
仕衫反廣雅鑱謂之鈹謂針刾
也說文鑱𨦣也。

誌名
字詁今作識誌記也。

第五卷

[此/束]破
今作𠲿同子累反廣雅[此/束]口也
字書鳥喙也律文作[唯/乃]徐䎡反[唯/乃]
非此義。

一𢹍
虛奇反方言陳楚宋魏之閒謂
蠡為𢹍郭璞曰𢹍䗍瓠勺也今江
東呼勺為𢹍律文作[拖-也+布]假借也正
音虛衣反[拖-也+布]木名汁可食桸非此義。

歠糜
古文吷同昌恱反說文歠飲也歠
欱也欱音呼荅反律文作啜時恱反
啜茹也嘗也啜非今𣅀。

㝯客
奇驕反廣疋㝯寄客也律文作僑
高也僑非此用。

緘口
古咸反緘閇也字林束篋也廣
疋緘索也取其義矣。

懟恨
治類反尒雅懟怨也忿也。

第六卷


囊襻
又作[林/大/衣]同普諫反今衣𦝫襻也。

為鋌
徒頂反謂銅䥫檏也。

翡翠
扶畏反且醉反雄赤曰翡雌青
曰翠出鬱林南方異物志云翡大
於䴏小於烏𦝫身通黑唯匈前背
上翼後有赤毛翠通身青黃唯六
翮上毛長寸餘其飛即羽鳴翡翡
翠翠因以名焉字指云南方取之
因其生子漸下其巢湏可取之皆
取其羽也。

第七卷

癡疙
魚訖反廣雅疙癡也通俗文小
癡曰疙說文癡不慧也埤蒼癡騃也。

生肬
又作疣[烈-列+(里*尤)]二形同有流反廣雅
肬腫也說文肬贅也小曰肬大曰
贅贅之芮反。

[(乏-之+虫)*(白-日+(丹-、+十))]蛇
而鹽反字林大蛇也可食大二
圍長二丈餘異物志云[(乏-之+虫)*(白-日+(丹-、+十))]蛇食灰
吞鹿出鹿与巴蛇同。

䳕鳩
音浮俗多作鵴渠六反通俗文
佳其謂之鵴鳩尒雅隹鴩鴀郭璞
曰即䳕鳩也律文作孚非體也鳺音
夫鴀音方浮反。


狗獺
他曷他[舍*(宭-尹+工)]二反說文形如小犬
水居食魚者也律文多作狚𧖆[(乏-之+虫)*束*頁]
三形並非也。

[牛*(春-日+示)]牛
疾辛反字略云牛名也。

第八卷

從容
門木也案從容舉動也今取其義。

㦿戶
又作搛同口减反通俗文小戶
曰㦿字書㦿窓也律文作扂字与
扊同音餘舟反戶鍵也又音簟非
今所用。

擺撥
又作捭同補買反下補沫反說
文擺兩手擊也廣雅捭開也撥除
也揚也。

虫蛀
俗音注此應[壹-豆+磊]字丁故反謂䖝
物損壞衣者如白魚等也律文有
改作住。

戶向
許亮反三蒼北出戶也律文作
扄古熒反閞鈕也扄非此用。

作繖
又作傘同桒爤反謂繖盖也。

蟹眼
又作䲒同胡買反說文水虫也
八足二螫旁行也。

米黏
又作粘同戶孤反粘黏也。

縷茸
而容反說文茸草茸也亦乱㒵
也今取其義。


三股
又作骰同公戶反說文股髀也
謂脛本曰股今取其義律文作皷
非體也。

八廉
力占反廣雅廉棱也方言箭三
廉者謂之羊頭箭也。

弓法
居雄反世本揮作弓宋忠注云
黃帝臣也山海經少昊生股股始
為弓此言是也說文以近窮遠故
曰弓也律文從木作杛非體也。

門闑
又作臬同魚列反尒雅撅謂之
闑郭璞曰門梱也。

第九卷

大㼚
又作[堽-正+止]同古郎反方言㼚甖也
注云今江東通言大瓮為㼚。

无籃
力甘反筐属也字林大笿也笿
杯籠也繤文云大筐也笿音力各
反方言杯笿也。

及藤
徒登反廣雅藤藟也今呼草𦽦
莚如葛之藟者為藤。

甘蕉
子姚反出廣州子不堪食生人
閒籬援上作藤用薄擣傳腫大驗。

㭨子
聲類作䓉同以車反異物志云
㭨高十尋葉居其末果名也子及

葉廗遍中國。

手搦
又作𢾲女卓女[葺-耳+十]二反搦猶捉
也說文搦按也。

石榰
今作支同之移反尒雅榰柱也
說文柱下也。

及[魚*(咢-二+一)]
五各反廣雅魚名也鰐魚長二
丈餘有四足似鼉齒至利有禽鹿
入水齧𦝫即断。

魚笱
古厚反謂以薄為魚笱也曲竹
捕魚者也。

卛取
九万反通俗文汲取曰卛說文
卛杼漏也舀也舀音弋少反。

鑰匙
又作𨷲同餘酌反下又作提同是
攴反。

第十卷

麈[塵-土+(京-口+日)]
之𢈔反字林似鹿而大一角也
[塵-土+(京-口+日)]又作麠同居英反尒雅[塵-土+(京-口+日)]大麃
牛尾一角麃即麞也色黑耳白麃音
蒲交反麋別名也。

直贉
又作𧸘同徒感反通俗文市買
先入曰𧸘今言𧸘錢者也。

沙糖
又作[飴-ㄙ+(十/田)]同徒郎反煎甘蔗作之也。

木槿
居隱反尒雅椵木槿櫬木槿似

李花朝生夕殞可食者也。

第十一卷

上湍
土桓反疾水也說文疾瀬也水
流沙上曰瀬瀬淺水也。

五篙
古豪反謂㓨舩竹木也長二丈以
䥫為鏃者也。

肪膏
府房反說文肪𦘺也脂也三蒼
有角曰脂無角曰膏。

有㰆
蒲𢦥反謂鍜家用炊火令熾者也。

[竺-二+狐]簇
古胡反以尖竹頭布地也下楚
角反東亰賦云瑇琩不簇薛綜曰
不又稓取之也廣蒼胡餅家用簇
簇刾矠音又白反矛属也。

澷讚
莫半反澷猶不實也不分別善
𢙣也律文作[(曼-又+方)*ㄆ][炭*ㄆ][(曼-又+方)*ㄆ]無文采也[(曼-又+方)*ㄆ]
非此用。

遭浛
又作淦涵二形同胡南反方言
浛沉也字體作澄舩沒也。

縋煞
又作硾同直為反謂懸重曰縋
也通俗文懸鎮曰縋是也。

栟石
古文[革*平][(卄/干)*(卄/并)]二形同補耕反謂振
繩墨栟彈者也。

壘柵
力癸反下叉白反軍壁曰壘竪

木曰柵也。

時笮
側格反笮猶𡑅也今謂笮出汁。

剗草
又作鏟同初眼反廣雅剗削也
聲類剗平也。

第十二卷

脚夾
古洽反夾取也三蒼夾輔也。

捻置
奴頰反通俗文指持為捻捻亦
捏也。

第十三卷

屋霤
又作瘤同力救反說文屋水流
下也凡水流下皆曰霤律文
作㽞非體也。

孱𨚗
士簡士延二反比丘名也。

儒䎡
而俱反說文儒柔也術士之稱
也䎡弱也。

第十四卷

誘訹
古文羑䛻[詫-乇+(火/又)]三形同餘手反說
文誘導也引也教也亦相勸也訹
私律反說文訹誘也廣雅訹[詫-乇+(火/又)]也
律文作唀非也下作恤非體也。

物裨
又作埤朇二形同比移反又音
卑補也助也增益也。

殕壞
敷九反廣雅殕敗也埤蒼殕腐也。


翁親
烏功反案鳥頭上毛曰翁翁一
身之㝡上祖一家之㝡尊祖為翁
者取其尊上之意也。

細縫
又作緻同[迡-匕+(羊-十)]致反案緻密也。

第十五卷

俸祿
扶用反案俸与也槀米賜錢皆
曰俸也祿福也案古者无有耕稼
民食野鹿在事之人闕於田獵官
賜以物當其鹿𠁅後人因之謂為食
鹿變鹿為祿者取其神福之義也。

渥地
烏學反謂沾𣽈曰渥也渥亦厚也。

龜[(魚-(烈-列)+大)*單]
又作鱔䱉二形同音善訓繤云
蛇魚也。

香莩
撫俱反梵言憂尸羅此譯言皮
也亦花也。

摒擋
方政反下多浪反通俗文除物曰
摒擋摒除也。

木搏
字冝作[利-禾+尃]徒端反[利-禾+尃]謂[利-禾+尃]截也。

水觚
古胡反論語觚哉馬融曰觚禮
噐也一外曰爵二外曰觚是也律
文作觝非也。

謇吃
居展反下居乞反通俗文言不
通利謂之謇吃律文作寋騫二形

非也。

第十六卷

穄米
子曳反說文穄似黍而不粘者也
關西謂之麇是也。

物撓
火高反說文撓擾也謂撓攪也。

撩与
力條反撩擲也說文撩理也。

腹羅
或作福羅或云富羅正言布羅
此云短靿靴也。

傖吴
仕衡反晉陽秋曰吴人謂中國
人為傖人俗又捴謂江淮閒雜楚
為傖。

卷褺
徒頰反襞也字林重衣也。

瘤病
力周反說文瘤腫也聲類瘤瘜
肉也謂腫結不潰散者也。

䥫烙
力各反謂燒䥫著物也律文作
鐯非也。

第十七卷

下矴
都定反謂柱下石也經文作磸
近字也。

𨚗蒐
所㽞反外國藥名也。

[卄/((麩-夫+生)-來+(素-糸))]子
今作挼同汝誰反藥草也核可
治眼字從生豕聲。

除苹
皮兵反尒雅苹萍其大者蘋注

云水中浮萍。

第十八卷

箱篋
司羊反下苦恊反箱謂盛衣器也。

指挃
知栗反廣疋挃㓨也謂以手指觸人也。

鼻柰耶律　一名戒因緣經

第一卷

兼該
古来反該備也方言該咸也。

謏然
蘇了反謉亦了也。

緘縢
古咸反下達曾反說文緘束篋
也廣雅緘索也縢繩也亦緘閇也。

諄諄
古文託同之託之閏二反說文
告曉之熟也案諄諄誠懇皃也詩
云誨尒諄諄是也。

鈐波
胡耽渠廉二反。

獖者
扶云反說文羠豕也羠騬也謂
犍豕也羠音似。

鷄鶚
娥各反雕属也摯鳥也如雕而
黑文白首赤足喙而[庸-用+巾]爪音如晨
鵠也。

椑桃
臂彌反椑子果名也上林菀多
烏椑是也。

猳玃
古遐反下居縛反說文大母猴
也似彌猴而大色蒼黑善攫持人

好[(厂@((既-旡)-日+口))*頁]䀎也。

第二卷

轝出
与居反蒼頡篇舉也對舉曰轝。

如𥑐
於甲反自上加下也。

幡倢
且獵字獵二反謂口舌徃来㒵
也詩云倢倢幡幡謀欲譖言傳曰
倢倢猶𦂝𦂝幡幡猶翩翩也。

系頭
戶帝反調達第五比丘名也。

第三卷

全碩
市赤反方言齊宋之閒謂大曰
碩亦曰美也。

鑰牡
餘酌反下亡後反謂出鑰者也
𢰔閞下牡也案鑰為牝牡所以封
固閞閇令不可開也。

虺毒
古文虫螝二形同呼鬼反毒虫也
韓非子曰虫有虺者一身兩口爭食
相齕遂相殺也。

第四卷

牝牡
脾忍反說文畜母也雌此之反下莫
走反說文畜父也雄也飛曰雄雌
走曰牝牡此一義也。

凡閾
古文[闊-舌+壬]同呼域反尒雅抶謂之
閾郭璞曰門限也柣音田結反。


瓦楣
靡飢反尒雅楣謂之梁郭𤩶云
門上撗梁也廣雅楣梠也。

四徼
古吊反四門巷也即曆中四徼
曰是也。

篅成
市緣反說文[利-禾+(光-兀+天)]竹圓以盛榖𥫱
篅也𥫱音徒損反。

第五卷

囈語
魚世反眠中不覺妄言也列子
云眠中[宋-木+拾]囈呻呼[穴/拾]音五合反。

𢼜宥
書夜反說文𢼜置也周禮三𢼜
一赦幼弱二𢼜老耄三𢼜愚憃下
禹救反宥寬也宥亦𢼜也周禮三
宥一宥不識二宥過失三宥遺忘。

筑笛
知六反筑形如箏刻其頸而握
之頸築之故謂之筑字從[工*几]者握
持之也[工*几]音拱共手為拱字也。

桎梏
之曰反下古木反在手曰桎在足
曰梏蒼頡篇偏著曰桎參著曰梏。

噤切
渠飲反閇口為噤謂不開也。

赶尾
巨言反通俗文舉尾走曰赶律
文作揵非體也。

肱挾
又作厷同古弘反下胡頰反廣
雅臂謂之肱尒雅挾藏也說文挾

持也。

烹鴈
普羹反烹煑也方言烹熟也凡
煑於鑊中曰烹於[自/(仁-二+伒)]曰煮。

敲節
又作敲同口交反說文敲撗檛
也謂下打者也。

擲拋
又作擿同丈亦反擲投也𢪔也
下普交反字林拋擊也通俗文杖
[厂@栔]曰[木*(尢@夕)][木*(尢@夕)]打亦通語也今有[木*(尢@夕)]車
亦作此音普孝反律文作苞非也。

投夾
古洽反夾膝也。

第六卷

虫[橐-(石/木)+磊]
丁故反字林木中虫也穿食人
噐物者如白魚等並是也。

弓鞬
又作[革*蹇]靬二形同居言口旦二
反廣雅弓藏也謂弓衣曰鞬𥼶名
鞬建也弓矢並建立其中也。

塔婆
或言偷婆或言藪斗波皆訛也正
言窣覩婆此言廟也。

第七卷

痱癗
又作[病-丙+(夗-夕+月)]同蒲罪反下力罪反案
痱癗小腫也。

撓擾
字林火刀反撓擾也下如紹反廣
疋擾乱也說文擾煩也。


激動
古歷反流急曰激激發也亦感
激也。

如厭
於舟反字菀眠內不祥也蒼頡
篇伏合人心曰厭說文厭合也字從
厂猒聲厂音漢。

第八卷

亘然
古鄧反謂坦然也亘亦遍也竟也。

嘬羅
楚快反楚言阿婆嘬羅天子食
地𦘺者也。

企望
古文跰[合/止]二形同墟䜴反謂舉踵
曰企也。

淰水
江南謂水不流為淰音乃點反
閞中乃斬反說文淰濁也埤蒼淰
水无波也律文作澹非也。

捽滅
存沒反說文手持頭髮也捽亦
擊地也。

第九卷

掊水
蒲交反通俗文手把曰掊說文
掊把也。

刕掣
力計反比丘名刕掣子。

魁首
苦迴反魁師也亦首也廣雅魁
主也。

荼揭
尊者荼揭妬渠謁反人名也。


蛇蠆
𠡠芥反字林皆行毒䖝也閞西
謂蠍為[莫-大+虫][剌/虫]音他達力曷反。

第十卷

蚩弄
古文[山/一/羽]同尺之反廣疋蚩輕也謂
相輕而笑也。

細[示*聶]
知獵之涉二反廣雅[示*聶]屈也襞也。

噏飯
又作吸同義及反廣疋吸飲也
吸猶引也。

盡[縣-系]
古堯反說文倒首也賈侍中說
断首倒懸即[縣-系]字也謂懸首於木
上竿頭以肆其[右/羊]也廣雅[縣-系][石*((歹*歹)/木)]也
或作梟二形通用也。

暱夜
梵言暱夜泥此言打杙封地也。

水竇
徒闘反謂水所行道也說文竇
空也孔穴也。

豍豆
補迷反廣雅豍豆䝀豆也。

持㦸
居逆反廣雅偃㦸雄㦸也方言
三刃杖南楚宛郢謂之偃㦸。

擭飯
於獲反廣雅擭持也謂以手擭
取也律文作摑非也。

[口*專]㗱
又作[(止/?)*(十/田/寸)]同補洛反下子立反說文
噍皃也。

摩得勒伽律


第一卷

摩得勒伽
或言摩仾[利/尒]迦或言摩恒
履迦此譯云母以生智故也。

為怗
冝作擔餘占反言如屋擔遮堂
室也仍未詳。

第三卷

子驩
三蒼云此占歡字同音呼官反
說文馬名也。

毗尼母律

第三卷

銼[金*贏]
扌戈扌鹿二反下力戈反聲類
小釜也亦上釜也一名鎢錥音烏育。

相跋
說文作犮同補末反相跋躐也
躐踐也躐音力涉反。

掊汗
蒲交反通俗文毛把曰掊說文掊
把也律文作刨近字也。

俟一
古文竢[(〦/米)*矣]䇃三形同事几反尒
雅俟待也。

讁阿
知[葺-耳+十]反方言讁怒也郭璞曰謂
相責怒也讁譴也譴呵也責也。

第四卷

聡喆
又作哲悊二形同知列反尒雅
哲智也方言齊木之閒謂知為哲

哲明了也。

傳之
方務反案傅猶附也謂塗附也
漢書皆傅脂粉是也。

鐴土
補赤反埤蒼鐴大犁耳也。

[示*宁]之
又作褚同知呂反通俗文裝衣
曰[示*宁]也。

漉著
或作淥同力木反水下㒵也漉
浚也律文作濾近字也。

𩛢饙
思流反下又作餴同府云反字
書䒱米也廣雅饙謂之𩛢尒雅饙
稔也亦[飢-几+(哭-犬+田)]也。

第五卷

刻鏤
肯則反尒雅木謂之刻注云治
𤩶之名也廣雅刻盡也鏤力闘反
尒雅金謂之鏤鏤刻也。

銅魁
苦廻反說文盛羹斗也律文作
𢵱又作鐦皆非也。

燭樹
時注反樹猶立也或作竪殊𢈔
反說文竪立也兩通。

相敢
古膽反三蒼敢必行也不畏為
之也廣雅敢勇也敢犯也亦進也
謂相𥪰也。

䞈金
古文作𧵥同几髲反廣雅䞈賭

也賭物為䞈。

稚𢐙
梵言壹茤此云箭也今作𢐙古
豆反說文張弓弩也。

饋汝
古文餽同渠愧反說文饋餉也
進物於尊者亦曰饋饋亦祭名也。

第六卷

淋水
古文瀶同力針反字林以水沃
也沃灌也。

師範
又作笵同音犯尒雅範法也常也。

搔摸
桒勞反說文搔刮也搔抓也下
亡各反方言摸撫也即摸𢱢也律文
作撈力高反方言鈎取也撈非此義。

欱作
呼合反說文欱歠也欱合也文
中作哈土合反哈然失所也字書
此与啗字同徒濫反並非此義。

㿲側
又作[(器-犬+工)*支]崎𤿡三形同丘知反說
文敧䧢傾側不安也。

第七卷

木[木*(朿-(乂-(必-心)))]
敷廢反說文削朴也朴札也謂
削木皮也。

第八卷

體瘃
又作[病-丙+(彔-(彖-豕)+(┐@一))]同知錄反謂手足中寒
作瘡者也。


籬上
又作攡扡二形同力支反通俗
文柴垣曰籬𥼶名云以柴作之䟽離
離然也。

[薩-產+(辛/工)]婆多毗尼毗婆沙

第三卷

作發
府越反謂機發也說文射發也
廣雅發舉也律文作撥補沬反撥
除也撥去也撥非此義。

飄然
敷遙反飛揚㒵也飄猶吹也輕
飄也律文作驃方召反馬色也驃
非此用。

波演
梵言波衍𨚗此云周圍廊舍院也。

以[木*商]
都[葺-耳+十]反蒼頡篇[木*商]取也。

第四卷

漸染
或作瀸同子廉反廣雅漸漬也
濕也相染汙也後漢書墨子泣乎
白絲如漸染之易性是也律文作
舟毛也舟非今用也。

稸積
又作蓄同耻六反蒼頡篇稸聚
也積也。

甲冑
古文䩜同除救反字林兜鍪也
律文作鈾非也。

大棒
又作棓同蒲講反說文捧大杖也。


一弗
初眼反字菀今之炙[向-口+ㄆ]丳也。

駝毛
大何反即馲駝也律文從馬作他
非體也。

羖羊
公戶反亦名羯羊三蒼羖䍽也。

揵稙
直致反舊經多作犍遅梵言臂
吒揵稚臂吒此云打犍稚所打之木
或檀或桐此無正翻彼無鐘磬故也
今經律多作犍稚誤也。

第六卷

羅艻
郎北反香采也俗言避石勒諱
改名羅香也律文作勒非體也。

胡荾
又作荽字菀作䕑同私隹反韻
略云胡荾香菜也博物志云張騫
使西域得胡綏今江南謂胡䕑亦
為葫𦺬音胡祈閭里閒音火孤反。

第七卷

鵽鶉
竹刮反尓疋鵽鳩寇雉郭璞曰大如
鴿似雌雉鼠脚無後指岐尾為鳥憨急
群飛出北方沙莫地也憨音呼濫反
俗名𥥛厥雀。

猖狂
齒楊反謂狅騃也㽵子云猖狂
妄行是也。

第八卷


牙旗
渠基反熊[皮-(〡/又)+(王/巾)]為旗刻牙為飾因
以名焉論文作衙牛墟反行㒵也
又作衙魚家魚舉二反馮翊縣名
也並非此用。

第九卷

蟻封
府逄反封謂起土增高也封亦厚
也如封畺。

不喫
口迹反謂喫噉也。

嚼食
自略反廣雅嚼茹也字書咀也
亦即噍嚼也。

大愛道比丘尼經
上卷

精廬
力居反廬舍也精廬說文人近
名非古典即精舍也。

倓然
徒闞反蒼頡篇倓恬也說文倓
安也廣雅倓靜也今皆作淡闞音
苦濫反。

踱跣
又作[踮-占+千]同徒各反下四典千典二
反三蒼云以脚踐土也諸書作徒跣。

歔欷
喜居反下虛既反字林涕泣㒵
也蒼頡篇泣餘聲也亦悲也。

蒺䔧
茨栗反下力尸反布地𦽦生者
也尒雅薋蒺䔧是也。

漏溢
古文泆同弋一反字林溢滿也。


咍笑
呼来反字書𧈪笑也楚人謂相
調笑為咍經文作唉於来反噟聲
也唉非此義。

撿押
居𣫍反撿括也括猶索縛也下
古狎反尒雅押輔也謂押束也。

庶幾
尒雅庶幸也郭𤩶曰庶幾僥倖
也又云庶幾尚也庶[前-刖+異]也幾微也。

蜎飛
一全反字林虫㒵也或作蠉古
文翾同呼全反飛㒵也尓雅井中
小赤虫也。

蚑行
渠支反又音奇謂虫行㒵也周
書蚑行喘息是也。

圭合
古携反漢書多少者不失圭𢲻
四圭曰撮孟康曰六十四黍為一
圭也。

燔燒
扶袁反字林燔亦燒也。

[婬-壬+(工/山)]佚
又作劮同与一反蒼頡篇佚蕩
也亦樂也。

洋銅
以良反謂煑之消爛洋洋然也
三蒼洋大水㒵也字略作煬𥼶金也。

摸𢱢
亡各反方言摸撫也謂撫偱也下
蘇各反埤蒼摸𢱢捫搎也搎音孫。

𢪔推
都礼反大戴礼夏小正云𢪔猶

推也謂相推排而坐。

襜衣
昌占反尒雅衣蔽前謂之襜郭
𤩶云即今蔽[月*(〦/米)]也言襜襜然前後
出也。

踞牀
記恕反字林踞亦蹲也亦跨也律
文作倨倨傲也不遜也倨非此義。

巫師
武俱反事鬼神曰[一/人*人/工]在男曰[一/人*人/工]
在女曰[(一/人*人/工)*見]說文能事無形以舞降
神也。

變殞
又作隕同為愍反聲類殞沒也
墜落也。

媟瀆
相列反下古文䢱嬻二形今作
黷同徒穀反方言媟狎也謂相親
狎也嬻𢢔也偒也謂相輕偒也。

犇走
古文𩦥今作奔同補門反疾走也
𥼶名云奔變也有急變奔赴之也。

卷下

脩恂
私巡反廣雅恂敬也尒雅恂信
也亦戰慄也。

用啖
又作啗噉二形同達敢達濫二
反廣雅啖食也啖亦与也。

妖冶
於驕反下以者反周易冶容誨
淫劉瓛曰冶妖冶也經文作蠱虫

行毒𡧱也蠱音聲類弋者反。

愵態
而酌反弱䎡弱也經文從心作
愵古文惄𧖷二形今作愵同奴的
反愵憂也。

[角*(京-口+日)]戾
書無此字宜作鯤胡本反此𢙢
誤作音字冝作很胡懇反很戾也
違也說文不聽從也字從彳從艮聲。

滀在
𥼶名作滀諸書作蓄稸二形同
抽六反蓄止也廣雅蓄聚也積也。

履䩙
又作韅同火見反著棭者也今
取其義應作鞙胡大反。

嫈[目*(宜/八)]
字林乙莖[茫-亡+(匚@一)]莖反心態也亦細
視也經文作𥌽𥇋未見所出。

[肆-聿+((彰-章)/弟)]䑈
又作剃同他計反說文鬀剔也
盡及身毛曰鬀文中作梯他弟反
廣雅梯洟也下力酌反廣雅略治
也亦強取也文中作䑈。

憙傅
方務反傅附也謂塗附也漢書傅
脂粉是也。

珠璣
居衣反說文珠不圓者也字書
一曰小珠也。

訕貴
所姦反論語𢙣居下而訕上孔安國
曰訕謗毀也蒼頡篇訕非也。


䲳餌
今作[酉*亢]同除𣓏反大如雕紫綠
色長頸赤喙食蛇者也以羽畫酒
飲之煞人也蒼頡篇餌食也凡所
食物皆曰餌。

煩苛
賀多反國語苛我邊鄙賈逵曰
苛猶擾也廣雅苛怒也。

禁圄
魚呂反𥼶名云圄禦也謂𣓏禦
之也。

剖形
普後反剖破也說文剖判分也
廣雅剖析也。

大比丘三千威儀經
卷上

如掐
又作㓣同口洽反埤蒼搯抓也
謂爪傷也。

盪噐
徒朗反說文盪滌也通俗文澡噐
謂之盪滌也。

咤噴
都嫁反說文吒噴也叱吒猶呵
叱也下普寸反說文皷鼻也廣雅
[嗹-車+庚]也文中作𠽾非也。

調譺
徒吊反廣疋調欺也調賣也下魚
戒反廣雅譺亦大調也謂相嘲調也。

顉頭
牛感反說文仾頭也廣雅搖也
謂搖其頭也。

僧迦
正言僧脚老僧此云掩覆脚差

此云腋名掩腋衣律文作僧迦支
或作祇支或作竭支皆訛也。

尼衛
此譯云裹衣也。

下尻
苦勞反尻臋也臋音徒昆反。

去鉎
所亰反埤蒼鉎[金*欶]也謂䥫衣也
[飢-几+欶]音所霤反。

分衛
此言訛也正言儐荼波多擯荼
此云團波多此云墮言食墮在鉢
中也或言賓荼夜此云團團者食
團謂何乞食也。

招提
譯云四方也招此云四提此云
方謂四方僧也一云招提者訛也
正言柘[門@(豆*斤)]提奢此云四方譯人去
[門@(豆*斤)]去奢柘復誤作招以柘相似遂
有斯誤也。

卷下

㮃手
奴和乃迴二反說文㮃摧也一
曰兩手相切也。

汙湔
子見反通俗文傍沾曰湔山東
名也江南名灒音祖旦反。

得擭
烏獲反謂手握取物也。

氣泄
古文[喋-木]同思列反詩云俾民憂
泄箋云泄出也發也廣雅泄漏也。


掉捎
徒吊反掉搖也振也下所交反
捎動也。

優婆塞五戒相經

衡軛
於[葺-耳+十]反車軛也謂轅端𡑅牛領
者也。

兩舷
胡田反舩兩緣也埤蒼舩舷也
亦名[舟*汜]音扶嚴反。

椽桷
馳宣反下古學反椽桷榱橑皆
一物而異名也。

及奧
於報反奧室也尒雅室西南隅
謂之奧郭璞曰室中隱奧之𠁅也。

二叟
古文叜𠋢二形今作叟同蘇走
反方言叟父長老也東齊魯衛之
閒凡尊老謂之叟南楚曰父字從
灾從又脉之大𠋫在於寸口老人寸
口脉衰故從又從灾又音手灾者衰
𢙣也。

優婆塞五戒威儀經

樓纂
子管反錫杖下頭䥫也字應作
鑽子乱反開中名鑽江南名鐏鐏
音在困反𥼶名矛下頭曰鐏也。

三括
古𡙸反括結束也括猶索縛之也
此字應誤冝作搖以招反搖動也。


舍利弗問經

[(((夕-、+一)/小)*十)/日]令
字書令作[(((夕-、+一)/小)*十)/日]同都木反尒雅[(((夕-、+一)/小)*十)/日]
正也注云謂御正之也方言[(((夕-、+一)/小)*十)/日]理
也說文[(((夕-、+一)/小)*十)/日]察也。

飈焰
又作[包*風]同比遙反謂暴風也字
從猋從風猋從犬非火也。

亟立
墟記反尒雅亟數也數音所角反。

覢鑠
又作睒同式舟反說文暫見也
不定也下舒若反鑠光明也。

係縛
古文繫継二形同古帝反說文
係絜束也繫亦連綴也。

慊至
苦蕈反慊慊言䯇䯇也亦慊快
也䯇音苦沒反。

懇惻
古文䛰同口很反通俗文至誠曰
懇懇信也亦堅忍也下古文𢝔同
楚力反廣雅惻非也說文惻痛也。

若鏟
义莧反說文一曰平䥫也廣雅
謂之鏟蒼頡篇削平也。

圊內
七情反廣雅圊圂庰廁也𥼶名
言至穢𠁅修治使潔清也。

戒消灾經

釃酒
字書作[(网-(ㄨ*ㄨ)+又)/麗]同所冝所解二反說
文下酒也一曰醇也詩云釃酒有

[卄/(且*(田/一))/八]傳曰以筐曰釃。

酒𤉋
之承反左傳定王享之肴𤇏杜預
曰丞外也亦簠簋之實也亦進也。

負摙
力展反淮南子曰摙載粟米而
至許叔重曰摙擔之也今皆作輦。

解脫戒本

抪草
普胡反字書抪敷也謂敷舒之
也說文抪布也今皆作鋪鋪陳也。

入陛
蒲米反說文[夕*(十+、)]高陛也即牀陛
階陛是也戒文從木梐補奚反𣓏
獄之名非此用也。

㿲身
又作崎同丘知反謂[(立/(可-一))*皮]傾不正也。

[跳-兆+(扃-戶+右)]脚
丘消反說文舉足行高也漢書
[跳-兆+(扃-戶+右)]足文𩓙曰[跳-兆+(扃-戶+右)]猶翹也三蒼解詰
云[跳-兆+(扃-戶+右)]舉足也史記作翹戒文作[臬*邑]
口彫反縣名也[臬*邑]非此義。

[打-丁+(豆-(一/口)+日)]作
乃結反埤蒼[打-丁+(豆-(一/口)+日)]捺搦治也。

臘佛
謂坐臘臘餅謂今七月十五日
夏罷獻供之餅也。

僧祇戒本

刀擬
魚理反字書擬向也說文擬度
也比也。

不嫽
力彫反謂相嫽[亭*支]也嫽觸也弄也。


指攪
古文梏同古巧反字書攪撓也
亦乱也。

欶指
又作嗽同所角反通俗文含吸曰
欶戒文作𡂡俗字也。

[口*專]㗱
補莫子立反說文㗘㗱噍聲也。

四分戒本

無崖
又作厓同五佳反說文岸高邊
者也書有作涯冝佳反涯涘也无
涯際也。

失轄
古文[土/(常-吊+半)][金*(宭-尹+工)]二形同胡瞎反軸端
[金*(哉-口+主)]也說文轄鍵也。

[石*((歹*歹)/木)]手
古文㡯同知格反廣疋[石*((歹*歹)/木)]張也
[石*((歹*歹)/木)]開也通俗文張申曰[石*((歹*歹)/木)]是也。

分牻
亡江反𦒱工記公圭用牻注云
牻雜也說文白黑雜毛牛也戒文
作尨犬多毛也詩云無使尨也吠
是也。

覆苫
舒塩反尒雅白蓋謂之苫李巡
云編菅以覆屋曰苫又音舒焰反
苫亦覆。

掉臂
徒吊反廣雅掉動搖也。

噏飯
古文歙噏二形今作吸同許及
反廣雅吸飲也謂氣息入也。


[(牙*ㄆ)/(厂@千)]牛
亡交反說文云西南夷長髦牛
也今隴西出此牛也戒文作猫貓
二形今人家所畜以捕鼠者是也
猫非此義也。

十誦戒本

如斤
居銀反說文斤斫木也斤钁也戒
本作釿牛引反說文釿劑也劑音子
隨反翦刀也劑非此義。

𣦢行
方尺反說文𣦢不能行也字體
從辟從止也。

彌沙塞戒本

企行
去彼反說文企舉踵也企亦望
也詩云企子望之是也。

比丘尼羯磨

厭禱
於簟反伏合人心曰厭下都道反
求福曰禱廣雅禱謝也禱請也。

聖誥
古到反尒雅誥告也誥亦謹也
郭𤩶曰所以約謹戒眾也。

四分比丘尼戒本

門閫
又作梱同苦本反禮記外言不入
於閫注云即門限也。

[示*宁]髁
口化反三蒼髁尻骨也字林𦝫
骨也。


僧祇比丘尼戒本

[轡-口+止]勒
鄙愧反字書馬縻也所以制収
車馬也勒馬鏕銜也字從絲連。

遞相
又作递同徒礼反小尒雅遞迭
交更也尒雅遞迭也郭𤩶曰謂更
易也。

羯利
數名也正言迦利沙鉢拏案八
十枚貝珠為一鉢拏十六鉢拏為
一迦利沙鉢拏。

擾乱
如紹反說文擾煩也廣疋擾擾乱也。

適他
尸亦反尒疋適往也適事他人也
方言宋魯謂徃為適適亦㱕也。

佉啁
竹交反佉啁羅此譯云小長牀
一云朅譇音猪家反。

百襵
音輙謂裙[示*聶]也又音之涉反通
俗文便縫曰[示*聶]也。

偏刳
口孤反謂空其中也方言刳𠜓也
說文刳[利-禾+(光-兀+天)]也。

趬脚
丘昭反說文行輕㒵也一曰舉
也亦高也戒文作蹺非也。

十誦比丘尼戒本

門闑
又作臬同魚列反即門限也亦名
閫音苦本反。


喑噫
於𣓏反下乙戒反喑唶也噫歎
傷也亦大聲也戒文作嗌於亦反
嗌咽也嗌非字義。

沙彌威儀經

沠瀆
普賣反說文沠水之邪流別也
廣雅水自汾出者沠也。

汙湔
子見反山東音也江南曰灒音
子旦反又音子千反手浣也。

調譺
五戒反通俗文大調曰譺說文
欺調也。

潘中
蒼頡篇作[淓*番]同敷袁反泔也說
文潘浙米汁也江北名泔江南名潘。

[畚-田+土]却
府墳反說文[畚-田+土]除掃棄也廣雅
[畚-田+土]除也。

澆灒
又作濺同子旦反說文灒汙灑
也江南曰灒山東曰湔音子見反。

沙彌尼離戒

箏笛
古文篴同徒的反說文七孔籥
也羗笛三孔戒文作[竺-二+脩]非也。
一切經音義卷第十六

甲辰歲高麗國大藏都監奉
𠡠彫造


