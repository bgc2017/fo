










諸佛世尊如來菩薩尊者名稱歌曲卷第四
十六　　　　　　　　　　　　　赤六

五供養(即華嚴海會之曲)

華


「　清淨菩提華。供獻十方法。千紅萬紫映芳華。斷除諸幻見真葩。一蘂一葉攝河沙。佛恩深廣海無涯。」



香


「　清淨菩提香。供獻諸覺王。祥煙裊裊散悠揚。一爐熏徹遍十方。普沾法力濟慈航。含靈蠢




燈


「　清淨菩提燈。供獻十方僧。星輝日麗彩光騰。照徹須彌最上層。靈山會上演三乘。紫金光聚焰稜稜。」



塗


「　清淨勝妙塗。點滴瑩如珠。奉獻十方無量佛。海波一泡眾味俱。靜體不動自如如。散為法雨。咸沾濡。」



果



「　妙果出仙柯。奉獻阿羅訶。青黃紅紫勝頻婆。梵志園中菴沒羅。阿摩勒及居𠻱迦普供十方諸佛陀。」



樂


「　清淨妙音聲。金石戞和鳴。宮商角徵羽相成。奉獻如來表至誠。我佛慈悲來證盟。願祈功德普眾生。」



懺悔

稽首歸命禮。恭讚大覺尊。大開方便門。普發
菩提願。所作諸惡業。積累重丘山不忠於君

王。不孝於父母。不友於兄弟。不信於朋友。不
和於夫婦。不睦於鄉隣。不重於三寶。不敬於
神明。綺語生是非。誹謗兼呪詛。奸貪與盜竊。
殺害及邪淫種種諸業根。纏繞不脫離。生受
諸苦報。一一不曾違或遭王法誅。或遭水火
阨。或染諸疾病。或被蟲蛇傷。或為鬼魅侵。或
被虎狼嚙。死即墮地獄受報入冥司。鑊湯及
刀山。燒磨及舂銼。一一諸苦報。受對出世難。
今發菩提心。向佛求懺悔。稱揚諸佛號。慈悲
轉法輪。修善結良緣。不復萌惡念。忠君孝父

母。友愛於弟兄。夫婦永和諧。朋友盡信義。敬
禮於神明。敬重於三寶。念念行方便。惡念永
不萌。願昔所作業。一一皆消釋。稱讚諸佛號
王法永不罹。稱讚諸佛號。水火不能殃。稱讚
諸佛號。疾病即安痊稱讚諸佛號。蟲蛇不能
傷。稱讚諸佛號。鬼魅不敢近。稱讚諸佛號。虎
狼不能害。稱讚諸佛號。地獄永不入。生則享
諸福死遊極樂界。諸佛同證盟。誓願廣善道
不但善於已。復以善勸人。得福實為多。勝八
寶布施。惟願諸眾生。讚佛同歸善。一切成佛

道。感此大慈恩。

興善滅惡懺悔

  
  * 歸依十方盡虛空界一切諸佛。
  * 歸依十方盡虛空界一切尊法。
  * 歸依十方盡虛空界一切神聖僧。
  * 歸依十方盡虛空界一切諸佛。諸大菩薩。辟支羅漢。四果四向。梵王帝釋。八部神王。一切聖眾。願垂證鑑。

  
  * 南無毗盧遮那佛
  * 南無釋迦牟尼佛

  * 南無阿彌陀佛
  * 南無彌勒佛
  * 南無龍種上尊王佛
  * 南無龍自在王佛
  * 南無寶勝佛
  * 南無覺華定自在王佛
  * 南無袈裟幢佛
  * 南無師子吼佛
  * 南無過去現在未來十方盡虛空界一切無量諸佛
  * 南無文殊師利菩薩

  * 南無普賢菩薩
  * 南無大勢至菩薩
  * 南無地藏菩薩
  * 南無大莊嚴菩薩
  * 南無觀自在菩薩
  * 南無過去現在未來十方盡虛空界一切無量諸菩薩

伏以(某)自無始以來。在凡夫地。所造種種無
量罪業。或過起六根。或內心思惟或外境染
著。如是乃至十惡增長。八萬四千諸塵勞門。
罪相無量煩惱業障果報。輪轉生死。顛倒無

端。勞形動慮無復休息。三塗苦趣。即身應受
如行日中。形影相隨。自不能捨。凡夫愚昧。舉
足移步無非是罪。意起業隨。身口如之。起諸
邪見。造諸不善。致使六道牽連。四生不絕。惡
業無窮。苦報不息。有此心識。繁滿胸襟。造彼
三毒。三漏。三苦。三倒。三有。如是一切等罪。無
量無邊。或因四識住。四流。四取。四執。四緣。四
大。四縛。四貪。四生。造一切如是等罪。無量無
邊。或因五住地。五蓋。五慳。五見。五心。造一切
如是等煩惱罪。無量無邊。或因六情根。六識。

六想。六受。六行。六愛。六疑。造一切如是等煩
惱罪。無量無邊。或因七漏。七使。八倒。八垢。八
苦。造一切如是等煩惱罪。無量無邊。或因九
惱。九結。九緣。十煩惱十纏。十一徧使。十二入。
十六知見。十八界。二十五我。六十二見。九十
八使。百八煩惱。至於積聚無明。障蔽心目。耽
愛貪慾。瞋恚忿怒。憒懵自高。疑惑正道。謗無
因果。不識緣假。迷執斷常。朋狎惡法。僻稟邪
師。乃至一切等四執。橫計煩惱。及於慳悋。奢
誕。怠惰疑慮諂曲。強獷。嫉妒。狠戾。凶險暴害

磣毒乖悖。種種無量煩惱。晝夜焚然。開諸漏
門。造一切罪。煩瀆聖賢。及于四生遍滿三界。
彌亘六道。無處可避。經云。此罪性不在內。不
在外。不在中間。故知此罪。從本是空。今日致
禱。向十方尊佛聖眾。投誠歸命。興七種心。求
哀懺悔。改徃修來。滅惡興善。惟願慈悲憐憫
悉與懺悔。承是懺悔功德。舒瀝心肝。洗蕩腸
胃。一切所作無復更萌生生世世豎立如來
涅槃妙果。具足六神通。滿足六度行。不為六
塵惑。常行六妙行。坐七淨華。浴八解水。具九

斷智。成十地行。十一空能解。常用棲心自在
能轉十二行法輪。具足十八不共之法。增長
無量功德遠離一切煩惱。心心相續。一切圓
滿。稽首至心。歸依三世一切尊佛諸尊菩薩
摩訶薩。

  
  * 南無毗盧遮那佛
  * 南無釋迦牟尼佛
  * 南無阿彌陀佛
  * 南無彌勒佛
  * 南無龍種上尊王佛

  * 南無龍自在王佛
  * 南無寶勝佛
  * 南無覺華定自在王佛
  * 南無袈裟幢佛
  * 南無師子吼佛
  * 南無過去現在未來十方盡虛空界一切無量諸佛
  * 南無文殊師利菩薩
  * 南無普賢菩薩
  * 南無大勢至菩薩
  * 南無地藏菩薩

  * 南無大莊嚴菩薩
  * 南無觀自在菩薩
  * 南無過去現在未來十方盡虛空界一切無量諸菩薩

伏念(某)自無始以來至于今日。積惡重於丘
山。造罪深於淵海。苦果無窮。沉溺無邊。如魚
吞鉤。自戕自害。如蠶作繭。自纏自縛。如蛾起
火。自燒自爛。以故長養煩惱日深日厚。或斷
除眾善。不得相續。起障不得見佛。不聞正法。
不值聖僧。及起諸種種煩惱。障礙諸種種無
量善根。或輕誣佛語。破滅三寶。不信罪福。迷

真反正。如是種種罪業。無量無邊或不忠君
王。不孝二親。不友兄弟。不和夫婦。輕慢師長。
不信朋友。欺凌卑幼。侮慢鰥寡。不念死亡。不
䘏困窮。如是種種罪業。無量無邊。或作四重
八重。毀犯五戒六齋。不修優婆塞菩薩等戒。
心懷嫉妬。耽荒五欲。或因衣食園林池沼。心
生蕩逸。或作有漏善迴向三有。如是種種罪
業。無量無邊。或因貪起殺。傷害種種物命。或
自殺教殺。或設心陷害。或故殺誤殺。因而殺
害種種物命。如是等罪。種種相因。又或誣取

財寶。興刃強奪。或自奮身逼迫而取或倚恃
公威。或假挾勢力。欺壓善良。或吞納姧貨拷
直為曲。或侵公益私。侵私益公。損彼利此。損
此利彼。或徃壓無罪之人。使其骨肉分離。生
死隔絕。如是等罪種種相因。又或於佛法僧
物。不與而取。或盜取勢取。一應三寶財物。私
自利已。或穿窬墻壁劫奪抄掠。面欺心取。或
假託醫巫上。相諸等名色取人財寶。乃至非
理貪求。無厭無足。如是等罪。種種相因。又或
商賈博貨。邸店市易。輕秤小斗。減割尺寸。盜

竊分銖。欺罔圭合。以麤易細。以短換長。損人
利已。欺巧百端。如是等罪種種相因。又或奸
貪淫邪。偷賣良民。竊人妻妾奴婢。強奪婦女。
侵凌貞潔。汙比丘尼。破其梵行。乃至逼迫不
道。濁心邪視。言語嘲調。無所不至。如是等罪
種種相因。又或出言麤獷。發語暴橫。不問尊
卑。貴賤。即加嗔恚。罵詈毀辱。猥褻穢惡。無所
不至。又惑怨黷天地。訶責鬼神。貶斥聖賢。誣
汙良善。誹謗呪詛。如是惡口所起罪業種種
無邊。又或希求名利。匿情變詐。昧心厚顏。指

有說空。指空說有。見言不見。不見言見。聞言
不聞。不聞言聞。知言不知。不知言知。作言不
作。不作言作。欺罔聖賢。誑惑世人。如是妄語
所起罪業。種種無邊。又或言詞華靡。文過飾
柒。或面譽背毀巧言百端。向彼說此。向此說
彼。又或讒間君臣。誣毀良善。使君臣猜忌。父
子不和。夫妻生離。親戚踈曠。師資恩喪。朋友
義絕。如是綺語兩舌所起罪業種種無邊。又
或六根六塵。展轉相因。非法妄想。橫生嗜欲。
窮極奢靡。無有厭足。如是所造罪業。種種無

邊。今日至誠向十方佛尊法聖眾。發露求哀。
皆悉懺悔。願承是懺悔。所有一切煩惱及無
知結習畢竟永斷。不復相續。所有無明等罪
諸不善業悉皆消滅。所生福善。生生世世。滅
五逆罪。除闡提惑。速證如來無上之果。所有
種種等罪諸惡果報。悉皆消滅。所生功德。生
生世世俱得成就吉祥如意。即得超凡入聖。
圓成佛果。稽首至心歸依三世一切尊佛。諸
尊菩薩摩訶薩。

  
  * 南無毗盧遮那佛

  * 南無釋迦牟尼佛
  * 南無阿彌陀佛
  * 南無彌勒佛
  * 南無龍種上尊王佛
  * 南無龍自在王佛
  * 南無寶勝佛
  * 南無覺華定自在王佛
  * 南無袈裟幢佛
  * 南無師子吼佛
  * 南無過去現在未來十方盡虛空界一切無量諸佛

  * 南無文殊師利菩薩
  * 南無普賢菩薩
  * 南無大勢至菩薩
  * 南無地藏菩薩
  * 南無大莊嚴菩薩
  * 南無觀自在菩薩
  * 南無過去現在未來十方盡虛空界一切無量諸菩薩

伏念(某)人身難得。佛法難聞。眾僧難值。信心
難生。六根難具。善友難得。而今相與宿植善
根。得此人身。六根完具。又值善友。得聞正法。

若不盡心修善。精勤懺悔。惟恃盛年壯色。財
寶勢力。懶惰懈怠。放逸自恣。死苦一至。無問
老少貧富貴賤皆悉磨滅。至此之際。欲求懺
悔。豈可復得。夫人命無常。喻如朝露。出息雖
存。入息難保。又如轉燭。一息不還。便同灰壤。
當爾之時。華堂邃宇。何關人事。高車大馬。豈
得自隨。妻子眷屬非復我親。七珍寶飾。乃為
他玩。天上雖樂。會歸敗壞。壽盡魂逝。墮落三
塗。譬如抱石沉淵。求出應難。故我自從無始
以來至于今日。或於佛法僧間。不能盡心恭

敬常懷瞋怒。輕瀆褻慢作踐汙壞。淩辱苦楚
或破塔毀寺。焚燒經像。邪解佛語。毀訾大乘。
猥褻穢惡無所不至。所起罪障。無量無邊。或
於世間信邪倒見。殺害眾生。觸汙天地。欺誑
神明。以貴陵賤。用強陵弱。群會屯聚。飲酒食
肉。更相闘亂。縱心恣意。無有限極。或啖葷腥。
或噉五辛。薰穢經像。排突淨眾。自是他非。希
望僥倖。或發撤橋梁。杜絕行路。或聚積慳尅。
貪求無厭。或心生嫉妬。內懷狠毒。及造一切
種種罪惡。無量無邊。是致身墮阿鼻鐵城鐵

網及無量無邊一切諸地獄中。并受刀山。劒
樹鑊湯爐炭銼燒舂磨解剔脫落諸種種苦
報。求生不得。求死不得。不可聞。不可說。一切
地獄報竟。又有三惡道報。或墮畜生。或墮餓
鬼。或墮一切鬼神修羅道中。受無量無邊一
切罪報。三惡等報竟。又有現在未來人天之
中。無量禍橫災疫厄難衰惱一切罪報。展轉
輪迴無有休巳。是故今日至誠致禱。稽顙向
十方佛。大地菩薩。求哀懺悔。所有上來佛法
僧間一切罪障。及所造一切諸惡。一切煩惱

障。一切業障。一切報障。若輕若重。若麤若細。
若自作。若教他作。若隨喜作。若以勢力逼迫
令作。如是乃至讚嘆行惡法者。今日至誠。皆
悉懺悔。願承是懺悔悉令一切諸惡罪障。畢
竟消滅。生生世世。常值三寶。遠離惡趣。長遇
善緣。凡有所為。吉祥如意。福德智慧。無量無
邊。稽首至心。歸依三世一切尊佛。諸尊菩薩
摩訶薩。

  
  * 南無毗盧遮那佛
  * 南無釋迦牟尼佛

  * 南無阿彌陀佛
  * 南無彌勒佛
  * 南無龍種上尊王佛
  * 南無龍自在王佛
  * 南無寶勝佛
  * 南無覺華定自在王佛
  * 南無袈裟幢佛
  * 南無師子吼佛
  * 南無過去現在未來十方盡虛空界一切無量諸佛
  * 南無文殊師利菩薩

  * 南無普賢菩薩
  * 南無大勢至菩薩
  * 南無地藏菩薩
  * 南無大莊嚴菩薩
  * 南無觀自在菩薩
  * 南無過去現在未來十方盡虛空界一切無量諸菩薩

伏以(某)今日懺悔諸惡罪障。所生功德。悉皆
回施。六道一切眾生。同期佛果。願與一切眾
生。現生之內。身心安樂。三災八難。不吉祥事
咸悉消除。衣食豐饒。正信三寶。捨此報身。即

得徃生極樂世界。親覲彌陀。得授記莂。又願
生生世世常值國王興隆三寶。不生外道邪
見之家。蓮華化生。種族尊勝。安隱快樂。衣食
自然。又願生生世世。慈仁忠孝。等心濟物。不
生一念逆害之心。常為諸佛之所護念。能降
魔怨。及諸外道。與諸菩薩。俱會一處。菩提道
心。相續不斷。又願生生世世。興顯佛法。修行
大乘。分身無量救度眾生。直至道場無有退
轉。如諸佛菩薩所發誓願所修福智所行回
向。我亦如是發願修集回向。虛空界盡。眾生

界盡。眾生業盡。眾生煩惱盡。我此修行回向
終無有盡。至心信禮。常住三寶。


「　回向三世尊
　一切諸菩薩
　我所作過業
　無始及今生
　不能悉脫離
　展轉相纏縛
　廣發妙圓心
　至心敬頂禮
　思念第一義
　應勤修善心
　盡諸不善業
　一一皆懺悔
　永盡一切惡
　悉得成清淨
　常依大覺身
　常遊華藏海
　常處般涅槃
　常得安樂住
　無量勝方便
　咸從一念生
　積罪如草露
　見日即消除
　超出諸塵勞
　是故應懺悔」




大明神呪回向


「　敬禮十方世界中
　唵嘛呢叭𡄣吽
　過去現在諸如來
　唵嘛呢叭𡄣吽
　以此清淨身語意
　唵嘛呢叭𡄣吽
　恭向如來遍頂禮
　唵嘛呢叭𡄣吽
　願以身心遍塵剎
　唵嘛呢叭𡄣吽
　一一塵剎禮無餘
　唵嘛呢叭𡄣吽
　一塵中有無數佛
　唵嘛呢叭𡄣吽
　法界微塵緫亦然
　唵嘛呢叭𡄣吽
　我以音聲如海水
　唵嘛呢叭𡄣吽

　散作甘露灑十方
　唵嘛呢叭𡄣吽
　一聲普讚一切法
　唵嘛呢叭𡄣吽
　盡海水出妙音聲
　唵嘛呢叭𡄣吽
　我以種種勝妙華
　唵嘛呢叭𡄣吽
　供養一切諸如來
　唵嘛呢叭𡄣吽
　普以一華徧塵剎
　唵嘛呢叭𡄣吽
　表此真實勝解心
　唵嘛呢叭𡄣吽
　我以種種微妙香
　唵嘛呢叭𡄣吽
　供養一切諸妙法
　唵嘛呢叭𡄣吽
　普以一香徧塵剎
　唵嘛呢叭𡄣吽

　表此廣大誓願心
　唵嘛呢叭𡄣吽
　我以種種光明燈
　唵嘛呢叭𡄣吽
　供養一切僧伽眾
　唵嘛呢叭𡄣吽
　普以一燈徧塵剎
　唵嘛呢叭𡄣吽
　表此至誠信悟心
　唵嘛呢叭𡄣吽
　我以種種清淨塗
　唵嘛呢叭𡄣吽
　供養一切諸菩薩
　唵嘛呢叭𡄣吽
　普以一點徧塵剎
　唵嘛呢叭𡄣吽
　表此金剛堅固心
　唵嘛呢叭𡄣吽
　我以種種勝妙果
　唵嘛呢叭𡄣吽

　供養一切諸緣覺
　唵嘛呢叭𡄣吽
　普以一果徧塵剎
　唵嘛呢叭𡄣吽
　表此無量恭敬心
　唵嘛呢叭𡄣吽
　我以種種妙音聲
　唵嘛呢叭𡄣吽
　供養一切阿羅漢
　唵嘛呢叭𡄣吽
　普以一音徧塵剎
　唵嘛呢叭𡄣吽
　表此修習無漏心
　唵嘛呢叭𡄣吽
　我今稱讚無量佛
　唵嘛呢叭𡄣吽
　普為眾生轉法輪
　唵嘛呢叭𡄣吽
　所有十方諸眾生
　唵嘛呢叭𡄣吽

　速得成就如來道
　唵嘛呢叭𡄣吽
　滅除煩惱悉清淨
　唵嘛呢叭𡄣吽
　脫離憂患恒安樂
　唵嘛呢叭𡄣吽
　所有惑業及魔境
　唵嘛呢叭𡄣吽
　一切惡道悉解脫
　唵嘛呢叭𡄣吽
　所願世間善知識
　唵嘛呢叭𡄣吽
　身口意業我一同
　唵嘛呢叭𡄣吽
　廣以佛道覺有情
　唵嘛呢叭𡄣吽
　令彼恚怒生歡喜
　唵嘛呢叭𡄣吽
　由戒定慧而修習
　唵嘛呢叭𡄣吽

　成就功德無量果
　唵嘛呢叭𡄣吽
　我今恒發菩提心
　唵嘛呢叭𡄣吽
　演說菩提方便行
　唵嘛呢叭𡄣吽
　以茲一念離塵剎
　唵嘛呢叭𡄣吽
　三世諸佛皆同集
　唵嘛呢叭𡄣吽
　我今回向諸如來
　唵嘛呢叭𡄣吽
　身語意業悉清淨
　唵嘛呢叭𡄣吽
　諸剎土眾亦復然
　唵嘛呢叭𡄣吽
　普得成就大智慧
　唵嘛呢叭𡄣吽
　我今回向諸如來
　唵嘛呢叭𡄣吽

　安住無等善行中
　唵嘛呢叭𡄣吽
　彼修善行亦復然
　唵嘛呢叭𡄣吽
　共成最勝大善道
　唵嘛呢叭𡄣吽
　我今回向諸如來
　唵嘛呢叭𡄣吽
　護持一切善根力
　唵嘛呢叭𡄣吽
　摧滅煩惱諸惡障
　唵嘛呢叭𡄣吽
　圓滿功德修善道
　唵嘛呢叭𡄣吽
　我今回向諸如來
　唵嘛呢叭𡄣吽
　降伏諸魔神通力
　唵嘛呢叭𡄣吽
　脫離眾生生死海
　唵嘛呢叭𡄣吽

　一切咸登般若岸
　唵嘛呢叭𡄣吽
　我今回向諸如來
　唵嘛呢叭𡄣吽
　劫劫修行無懈倦
　唵嘛呢叭𡄣吽
　令彼眾生我亦然
　唵嘛呢叭𡄣吽
　是故佛法永無盡
　唵嘛呢叭𡄣吽
　若此修行無有量
　唵嘛呢叭𡄣吽
　歷未來際住法身
　唵嘛呢叭𡄣吽
　我今回向諸如來
　唵嘛呢叭𡄣吽
　從本因地得圓照
　唵嘛呢叭𡄣吽
　了達智慧清淨覺
　唵嘛呢叭𡄣吽

　本性不動圓滿故
　唵嘛呢叭𡄣吽
　末世眾生普是心
　唵嘛呢叭𡄣吽
　修此成就免邪見
　唵嘛呢叭𡄣吽
　遠離一切諸惡道
　唵嘛呢叭𡄣吽
　平等不動即見佛
　唵嘛呢叭𡄣吽
　我今回向諸如來
　唵嘛呢叭𡄣吽
　一切眾生迷惑業
　唵嘛呢叭𡄣吽
　無始以來患無明
　唵嘛呢叭𡄣吽
　應得諸幻皆遠離
　唵嘛呢叭𡄣吽
　遠離諸幻覺圓滿
　唵嘛呢叭𡄣吽

　覺心虛空不動故
　唵嘛呢叭𡄣吽
　隨足有情諸善根
　唵嘛呢叭𡄣吽
　一切清淨普清淨
　唵嘛呢叭𡄣吽
　惟願如來闡教宗
　唵嘛呢叭𡄣吽
　惟願大發慈悲念
　唵嘛呢叭𡄣吽
　惟願皇圖萬世隆
　唵嘛呢叭𡄣吽
　惟願國泰民安樂
　唵嘛呢叭𡄣吽
　惟願時豐五穀登
　唵嘛呢叭𡄣吽
　惟願人人盡忠孝
　唵嘛呢叭𡄣吽
　惟願華夷一文軌
　唵嘛呢叭𡄣吽

　惟願治世長太平
　唵嘛呢叭𡄣吽
　惟願人民登壽域
　唵嘛呢叭𡄣吽
　惟願災難悉消除
　唵嘛呢叭𡄣吽
　惟願賊盜自殄滅
　唵嘛呢叭𡄣吽
　惟願和氣作禎祥
　唵嘛呢叭𡄣吽
　我今頂禮表衷忱
　唵嘛呢叭𡄣吽
　爍迦羅心誓無轉
　唵嘛呢叭𡄣吽
　以茲善果覺無緣
　唵嘛呢叭𡄣吽
　願使眾生皆成佛
　唵嘛呢叭𡄣吽」



唵薩哩斡。答塔葛達薩巴哩斡囉。哎囉得納。

斡資囉。曼答辣。補拶明渴薩麼得囉思巴囉
納三麻耶吽。唵吽哎。敬願慈尊顯六通。薩哩
斡卜思必華供養。敬願樂利有情眾。薩哩斡
覩必香供養敬願
大明永一統。薩哩斡阿嚕吉燈供養。敬願人
人歸大雄。薩哩斡干的塗供養敬願眾生普
善功。薩哩斡你微的果供養。敬願
皇圖萬世隆。薩哩斡沙卜答樂供養。


「　以此無盡大功德
　惟願普利於一切
　圓滿勝福皆回向
　眾生俱得成佛道」




十二因緣呪

唵耶答兒麻(二合)兮都不囉巴斡。兮敦的山答
塔葛多。歇斡怛的山拶約尼嚕怛。耶邦叭諦。
麻曷釋羅(二合)麻納耶莎訶。

吉祥讚


「　晝夜吉祥妙吉祥
　一切時中願吉祥
　晝夜恒常吉祥者
　惟願三寶降吉祥」



諸佛世尊如來菩薩尊者名稱歌曲卷第四
十六


