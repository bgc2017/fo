










御製蓮華心輪廻文偈頌卷第十八　富

好字拘就觀字正廻文(通前卷一十首共計二十首)


「　道寬開訓新」


【(能證之智名道所證之理名寬開演玄微訓匠群品本新俱滿号大
法王)。】

「　迷生業煩苦」


【(迷集諦之染囙起煩惱於三業生苦諦之幻果致汩沒於四生)。】


「　好觀來運人」


【(來從兜率降迹人間相好嚴身觀之則目無暫捨運通接物視之則
有若愛親)。】

「　齊行協言古」


【(佛佛道同曰齊法法平等名協行安樂之妙行奉古聖之微
言也矣)。】


「　寬開訓新迷」


【(寬則塵合法界開則訓決新迷妙用如斯孰不歸仰)。】

「　生業煩苦好」


【(真體無生寧容煩惱業因苦果好著輪廻)。】

「　觀來運人齊」


【(入定觀真
運通警物光照而齊臨五道緣集而四趣俱來渴法之心人誰不發)。】

「　行協言古道」


【(行住
坐臥之威儀道協千古九有四生之垂化言赴万機)。】


「　開訓新迷生」


【(開方便門示真實相訓新學之迷遣令久解以智生)。】

「　業煩苦好觀」


【(如來之身三業不護煩𢙉皆盡苦果並除好醜絕依觀而後度)。】

「　來運人齊行」


【(既來三界合齊運於人倫行滿三祇致窮圓於二果)。】

「　協言古道寬」



【(道本無言寧分新古洞協至運豈[后-口+十]寬狹焉)。】


「　訓新迷生業」


【(訓之以戒律親規導迷生覺增之以善業根本將往淨方)。】

「　煩苦好觀來」


【(擾擾四生之煩苦憧憧三界之往來觀此人天非可好樂)。】

「　運人齊行



【(佛說淨法運載有情欲令眾生齊修出離人協正法如理而行)。】

「　言古道寬開」



【(言流万古為大道之規摸開曉迷津作出塵之寬用)。】


「　新迷生業煩」


【(著新淨之妙衣筞懃三業破時會之煩𢙉決断迷情俱契無生同攀
至道)。】

「　苦好觀來運」


【(有漏皆苦好樂則麤弊來侵運智觀根離染則長辤苦趣也)。】


「　人齊行協言」


【(人法齊遣方協中道之通規言與行合妙順如來之深旨)。】

「　古道寬開訓」


【(彌勒開陳道寬垂訓之𣅀文殊思荅終成懷古之心)。】


「　迷生業煩苦」


【(始從初刼終滿僧祇四智生而煩惱迷除三業謝而苦輪停息)。】

「　好觀來運人」


【(好捿山谷觀眾卉之盛衰或處人闤運群迷之來往)。】

「　齊行協言古」


【(與行商之記別同号齊成協古化之言因共諧勝益)。】

「　道寬開訓新」



【(至道沖寬開羅万有訓陳如於鹿野使空智而新生)。】


「　生業煩苦好」


【(芙蕖生而靈沼澹淨煩苦謝而好欲心清白業因茲得成滿矣)。】

「　觀來運人齊」


【(雙觀人法齊泯去來運身雲於十方扇慈風於千界)。】

「　行協言古道」


【(徧行起而必協心王一言發而道符今古至教專定眾聖仰欽)。】

「　寬開訓新迷」



【(菡萏開敷喻教網之寬博新舊迷遣由指訓於實權)。】


「　業煩苦好觀」


【(昔好求名不猒煩苦外則多觀於勢譽內則妙業之不純)。】

「　來運人齊行」


【(運智而湏託真如來成正覺行慈而要依人世他利齊圓)。】

「　協言古道寬」


【(道冠古風言協至理寬舒一法之妙即包羅万象以無遺)。】

「　開訓新迷生」


【(開誘
新機生唯感訓迷之者自能驚駭悟之者由是釋然)。】



「　煩苦好觀來」


【(諸苦所因煩𢙉為本細觀而何堪好樂能了者佛讚善來)。】

「　運人齊行協」


【(運心寬廣人法俱齊行六度之妙因協二嚴之勝德)。】

「　言古道寬開」



【(御眾則心寬道直則情古言泉開而浪浚願海積而波宏)。】

「　訓新迷生業」


【(如來演教
垂訓將來使迷者則漸起新生令悟者則頓除惑業)。】


「　苦好觀來運」


【(設身有苦當觀𢙣趣眾生垂好而來運接根熟之者)。】

「　人齊行協言」


【(人天友接齊協會言專道而行果滿而息)。】

「　古道寬開訓」


【(天道寬而
覆廣訓與物而俱開今古同然妙用難測)。】

「　新迷生業煩」


【(生知習舊盛德惟新煩惱迷情
自然消息業思基陛任運坦平)。】

好字拘就苦字倒廻文


「　好苦煩業生」


【(好鹿皮於山谷捨妙寶衣伏苦行於六師日食麻夌示除煩惱
於樹下現生餘業於金槍)。】

「　迷新訓開寬」


【(迷株杌而新智未開寬訓誨而教垂
諸夏同遵至道共致菩提)。】

「　道古言協行」


【(道孤則寒月當天言泉則清流紀地
行協今古趣證往還)。】

「　齊人運來觀」


【(觀一人之德業齊三惠以彰名運意識於
根門來親聞於巧說)。】


「　苦煩業生迷」


【(師名天授王号未生共迷歸順之心同起害佛之業煩苦自弊
狂象伏馴)。】

「　新訓開寬道」


【(昔王舍之開基乃譽望之新築因懲訓於火害彰道
德之深寬)。】

「　古言協行齊」


【(且上茅宮城之古跡無毒害國之正中如是我聞之
初言波旬請滅之後說國名齊慈忍之行伐聞協自在之功也)。】

「　人運來觀好」


【(傍人隨喜

運心寡而功德無邊專好而來調御觀而分明與記)。】


「　煩業生迷新」


【(根境識之三和方生其觸煩惱業之迷暗異熟時新)。】

「　訓開寬道古」


【(訓聲聞於鹿野開寶塔於鷲峯寬淨八方道分九䡄古佛與今佛同
坐三乘與五性俱融)。】

「　言協行齊人」


【(若人財施內外之多刼齊行信忍離言湏臾則
功協真理)。】

「　運來觀好苦」


【(兔馬象之三運好往來而自有淺深生與法之二空
觀實際而豈無全分眾苦都盡理智雙圓)。】


「　業生迷新訓」


【(法義呪忍之新功用以利生為勝業樂說辯才之指訓智眀無
壅以開迷)。】

「　開寬道古言」


【(言辯孤浚開示清流而遠聞寬布道基所作巳辦而
暎古)。】

「　協行齊人運」


【(教協生機行符果德齊四智之深運等十号之能人)。】

「　來觀好苦煩」


【(明來暗謝如智起以觀真苦盡好生若煩除而自靜)。】


「　生迷新訓開」


【(生而知者於古新則觸類無迷訓其物者於開示則果囙有證)。】


「　寬道古言協」


【(究窮𠕀盡名寬諸聖履之為道言協稽古行絕瘡疣)。】

「　行齊人運來」


【(下乘則徒行而進來人則庶品勿齊運志而直至佛前傾心而希聞
妙旨)。】

「　觀好苦煩業」


【(降自於菩提樹下觀察於善好眾生苦盡心安
煩消業謝)。】


「　迷新訓開寬」


【(久迷持犯新曉戒源開七聚而整肅物機寬五篇而訓調後進)。】


「　道古言協行」


【(道生業茂自古稱賢言淳而玉潔冰寒行素而風清月白免勵
後學求協前蹤)。】

「　齊人運來觀」


【(欲擬上求下度先思法寶難遭觀彼來言之𢙣

人随運五心而齊忍)。】

「　好苦煩業生」


【(龍生伊蘭之樹囙業不輕煩惱好起忿心
苦招斯果)。】


「　新訓開寬道」


【(蓮開妙香而遠馥訓教唯新道越諸子之深宗真文寬宥)。】


「　古言協行齊」


【(古者伏羲方盡八卦之旨次當女帝齊立四極之功言協五行
名垂億載也)。】

「　人運來觀好」


【(觀人皇之應運分理九州覩聖后之臨朝來王
万國時之好尚慕義修仁矣)。】

「　苦煩業生迷」


【(三災之煩苦不生十𢙣之迷業自息
方顯太平之世猶如淨土之中)。】


「　訓開寬道古」


【(訓罷守方之猛士寬調擊壤之蒸民開闡古風裨乎教道諸苦
滅盡聖教流行矣)。】

「　言協行齊人」


【(有若高謝人寰行心物外齊太素浩然之德協
星辰現瑞之徵言動清泉鑿眀果日者皆一時之瑞也)。】

「　運來觀好苦」


【(且八地證之而
盡好任運增修觀分叚生苦之消除𠇲來寄託)。】

「　煩業生迷新」


【(微細煩惱永断現生
不退業因新復常起無動巳去理事絕迷)。】


「　開寬道古言」


【(開佛知見垂言示於當機性相果因道䡄寬於上古)。】

「　協行齊人運」


【(人與我兮俱融性與相兮齊協運六通於後智行八聖於前修)。】

「　來觀好苦煩」


【(好觀光而皆至執鷄黍以盡來無煩記證之音貴免憂疑之苦)。】

「　業生迷新訓」


【(業謝生基迷逾執指遵往教則五乘合䡄依新訓則千𦰧成文)。】


「　寬道古言協」


【(海目量寬雷音言古久積二因之道迹深協四德之靈源)。】

「　行齊人運來」


【(行十法之妙行齊六千之勝德欲界人天運心來往也)。】

「　觀好



【(四[(厂@((既-旡)-日+口))*頁]觀視而唯好離苦煩惱不起而業自停止也)。】

「　生迷新訓開」


【(生開四類之殊途訓曉三科之迷昧香風而吹去萎花新好則諸天用雨)。】


「　道古言協行」


【(起加行心求無上道協燈眀之古記符智勝之前言故也)。】

「　齊人運來觀」


【(六德齊圓方滿至人之位八相俱運觀機濟溺而來)。】

「　好苦煩業生」


【(佛身相好投之者苦怖自安煩惱根源断盡而不生諸業)。】

「　迷新訓開寬」


【(迷昬未冠之歲父訓日新隨開正側之門寬狹有異)。】


「　古言協行齊」


【(古者遠逝之名言者智辯之表協者和也行者進也齊修眾德
趣證花王故也)。】

「　人運來觀好」


【(人為所化之境法作運物之舟觀子玩好之心
湏起大悲來救也)。】

「　苦煩業生迷」


【(有若猒苦心深處前煩而求生淨域自能
迷暗業謝何金相而不遂親瞻)。】

「　新訓開寬道」


【(自受用身新修所起開訓
十地之眾寬垂他報之形道在其中法則如是矣)。】


「　言協行齊人」


【(羅㬋以其性協和遂則䎡言而慰諭調達乃好行抂害如
來常責為癡人尓後齊與記名方表佛之無怨者)。】

「　運來觀好苦」


【(觀外
諸色殊非好樂之緣想念苦空來運歸投之意)。】

「　煩業生迷新」


【(無漏妙業
之初生亦名新發意菩薩分別之迷暗䪺滅微細之煩惑漸蠲也)。】

「　訓開寬道古」


【(訓初機而說有寬中性以開空道體沖玄古今一致矣)。】


「　協行齊人運」


【(行甚深之般若齊曉我人運即色之空心去來無滯𡨋協之理
其在茲乎)。】

「　來觀好苦煩」


【(煩惱紛紜增漏種而追思不息觀心實相好嚴

土而苦切來求)。】

「　業生迷新訓」


【(蓮社業新迷途暗曉訓蒼生而寢食無暇資德
教而後進仰功)。】

「　開寬道古言」


【(其花開敷猶天帝樹王之盛美妙香寬布
若至道絕古而忘言)。】


「　行齊人運來」


【(祈覺運人始稱菩薩之号齊行六事方協神用之名自在
而來故云天也)。】

「　觀好苦煩業」


【(好慕真境忻趣名觀囙說未來煩苦自止
善業增進內院親聞)。】

「　生迷新訓開」


【(不迷三寶生必逢賢慈忍之譽既開稟
訓之修新起故也)。】

「　寬道古言協」


【(寬布大道之心廣顯眾寶之蔵言協而度
生湏盡意古而超出毗盧)。】


「　齊人運來觀」


【(功齊覆載運逐人倫天花而來降座前海獸而馳觀四面)。】


「　好苦煩業生」


【(好生𢙣殺仁慈之德業逈彰煩擾心清微苦之風霜自殄)。】


「　迷新訓開寬」


【(後得開而指喻蓮花本智證而寬容法界內迷既遣外
訓復新也)。】

「　道古言協行」


【(給施孤貧之道自古難行讚揚法寶之言
功協佛德)。】


「　人運來觀好」


【(君父讚善好之德号曰釋迦眾人皆慕義而來觀乎盡美
盖憍恣之心寡薄運濟之情深廣也)。】

「　苦煩業生迷」


【(方修大業因施眼而
苦怖便生癡染所迷怯長時而煩於修進)。】

「　新訓開寬道」


【(將開聖道垂訓
有情放毫光而玉彩唯新瑩金色而威容寬厚)。】

「　古言協行齊」


【(上古有仙身光
如日頭陁迦葉相亦齊然行之則喻若牛王言之則能協眾意)。】



「　運來觀好苦」


【(運三密於瑜伽觀八苦於妄幻無來無去理合如源非好
非憎實符大道)。】

「　煩業生迷新」


【(度生心切丁寧煩付囑之勞拯濟迷途唯善願
資於新業)。】

「　訓開寬道古」


【(預流承訓寬開修道之規儀断證古風久契無
生之令範)。】

「　言協行齊人」


【(𡨋鑒無言方協至理體三輪而行施觀人法以齊空)。】


「　來觀好苦煩」


【(一來小聖觀欲界之煩苦漸微趣向不還拘上地而好求應果)。】

「　業生迷新訓」


【(火坑毒飰之業生出迷情蓮池甘露之微調訓新作)。】

「　開寬道古言」


【(知見之性相雙開言論之辯才寬演小乘外道今古投誠)。】

「　協行齊人運」


【(湏資參孝方齊景行之人德運回賢始協修蘊之士)。】


「　觀好苦煩業」


【(觀帝王則營於四海覩大天則侚乎全家廉土苦好於嘉名小
人業煩於貪利)。】

「　生迷新訓開」


【(理凝本有断迷而得證真常智鑒新生果滿而
復垂開訓)。】

「　寬道古言協」


【(教寬魚網濂道性之眾生言後懸河協古人之
智辯)。】

「　行齊人運來」


【(行深妙道運趣花臺同人則齊送而來諸佛乃
放光而照)。】

好字拘就會字正廻文


「　好會來垂人」


【(長者好施人來惠之以金錢垂者思親大會普集於諸子矣)。】


「　理行詮言非」


【(至理無言非詮顯而曷由取解極果絕喻要修行而足可證之)。】


「　道意開誰新」


【(道方九䡄表意地之開通始立二儀唱誰人為新起眾推大梵
為情界之先也)。】

「　指生緣煩歸」


【(禪主親告直指生緣哀禱祠之情煩應歸

心而俯降)。】


「　會來垂人理」


【(會分身於十方盡來垂[(厂@巳)*頁]理淨土於此界人誰不希)。】

「　行詮言非道」


【(由行五修獲道證之非遠因增言智達無礙之真詮)。】

「　意開誰新指」


【(開四衢之真迹指示而誰意專求顯六趣之危途了悟者𠇲增新業)。】

「　生緣煩歸好」


【(生熟二藏之間無煩好樂緣和歸趣之際有若絲牽)。】


「　來垂人理行」


【(去來坐立行人垂念遠之心理本凝然法性絕起滅之患)。】

「　詮言非道意」


【(契秘賾之言詮在乎得意誠非道之勿履湏曉中衢)。】

「　開誰新指生」


【(久擅指南之譽新摽開士之名誰能赴救以忘疲周徧利生而無倦也)。】

「　緣煩歸好會」


【(道樹陰濃頻伽歸而佳聲自好緣集人會蒸煩滅而善教
風清者)。】


「　垂人理行詮」


【(布名詮而喻陳湯網垂理行而以況游魚藉教得旨之人似依網
獲魚之士)。】

「　言非道意開」


【(彌天言大道安之開口過人四海意深鑿齒之喉舌
非措)。】

「　誰新指生緣」


【(誰是導師指中城為新作情懷怠墮緣化相以生忻)。】

「　煩歸好會來」


【(煩消業謝同歸長樂之鄉𢙣去好來俱會真常之景)。】


「　人理行詮言」


【(言詮為能顯之名義理乃所探之趣人行修進之業果德由是
剋彰)。】

「　非道意開誰」


【(道逾聲色非視聽而可求意絕形端匪開機而誰曉)。】


「　新指生緣煩」


【(煩雲消盡圭月新圓逐妄遣緣假之心隨指生照解之智)。】


「　歸好會來垂」


【(而河歸海會之則都号天池七辯垂音演之而遐方地振

諸來清淨之眾唯好和雅之聲)。】


「　理行詮言非」


【(濤糠飲汁之行背理乖真邪非矯智之言妄成詮表)。】

「　道意開誰新」


【(意通多識道貫群經五根開取境之門異熟蘊新舊之種若非
聖鑒誰究泉源)。】

「　指生緣煩歸」


【(生機万類煩調御指歸之緣性欲千
差費空王接引之力)。】

「　好會來垂人」


【(形體姝好往來而其疾無倫嘉會異
常垂降而人唯上德)。】


「　行詮言非道」


【(勿行非道名揚君子之風弗啟麤言譽立詮平之稱)。】

「　意開誰新指」


【(梵語末郍此翻云意開避導引誰分王所之降尊新本㸦資爰
指後先之等級)。】

「　生緣煩歸好」


【(佩六印而爯歸宗族皆生於好重荷一代之
緣感戚里盡滅於煩嗔)。】

「　會來垂人理」


【(理七星而來朝玉殿垂三組而衣錦
光親人會鄉閭善逾都邑)。】


「　詮言非道意」


【(言雖念於蒭蕘意非革於大道詮乎𠕀及視之安覩也)。】

「　開誰新指生」


【(蘭生未可握榆柳火新開應𠋫之律管誰調春夜之斗𢖍東指)。】


「　緣煩歸好會」


【(敏而好學不耻下問之煩咨體物緣情閣筆辤慙於吐鳳
歸之於儒雅會之以天才故也)。】

「　來垂人理行」


【(穎谷封人事垂戒慎之理
善來求度行趍白鹿之園)。】


「　言非道意開」


【(送之以言非假玉帛之賮属意在道寧開虛薄之襟也)。】

「　誰新指生緣」


【(指淨土為所緣誰求生彼想蓮花之新[土*(厂@干)]即見如來)。】

「　煩歸



【(歸乎知足長拋煩𢙉之鄉眾聖會來勤聞善好之說)。】

「　垂人理行詮」


【(垂教乎於立信之人憑詮悟理了妙行為剋果之本託以成尊)。】


「　非道意開誰」


【(兩途之宗計道分二執之是非風起心開意解空有誰迷)。】

「　新指生緣煩」


【(生由緣感煩指境牽於斯親友之新逢再曉衣珠而舊得)。】

「　歸好會來垂」


【(聖樂歸於涅槃獸好來於林藪垂法就喻會之即眀)。】

「　人理行詮言」


【(詮則依言而立行乃託理而生人能持道道必昇人也)。】


「　道意開誰新」


【(晝夜方等日月道同陰陽開造化之爐天地立鼎新之意
誰能盡測唯佛徧知)。】

「　指生緣煩歸」


【(柳絮飛而指如幼質德草生而喻若
僧倫至切歸心煩緣自息)。】

「　好會來垂人」


【(眾機都會有感盡來人發好樂
之情佛垂言教之利)。】

「　理行詮言非」


【(天何言哉四時行矣詮峻而妙高非喻理
深而滄海難儔)。】


「　意開誰新指」


【(指如樹棲白露表水非遙還同新發意人成佛在近開斯
幽致誰不欣求)。】

「　生緣煩歸好」


【(愛取潤生為緣煩惱發業為本立異熟而
歸趣有處囙善𢙣而好醜分形)。】

「　會來垂人理」


【(海會之眾俱來而分作人師龍
女垂慈應現而理高難測)。】

「　行詮言非道」


【(言由中發道假詮知非善而不
行有𢙣而皆断)。】


「　開誰新指生」


【(若匪花之開合誰分晝夜之殊新生進而身放異光舊住
避而指他增恚)。】

「　緣煩歸好會」


【(假三業歸奉之緣煩六通神會之力隨諸

所好與現其身)。】

「　來垂人理行」


【(佛來垂教人皆依理而行調御降神物有昭蘇
之色)。】

「　詮言非道意」


【(有所言說意旨難知思舊證之果非極念靈詮之道必往)。】


「　誰新指生緣」


【(指誰迃迴修生不如新業菩薩聲聞緣覺即其人也)。】

「　煩歸好會來」


【(諸趣煩忙好歸心而來於覺樹同會真境獲快樂於清涼之蔭)。】

「　垂人理行詮」


【(教詮甘露之理垂示信欲之人湏行四攝之妙囙自獲三身之聖果)。】

「　言非道意開」


【(𡨋意合道冀發金言若非智惠光輝無以開通障蔽)。】


「　新指生緣煩」


【(日啟青蓮眉分新月指間而金絡交暎緣之而煩染不生)。】


「　歸好會來垂」


【(云何如來端嚴相好千輻會歸於一轂眾網合置於垂輪
妙善安平猶如[└@(大/品)]底)。】

「　人理行詮言」


【(人之處世理行居先必假言詮而為前進也)。】


「　非道意開誰」


【(誘事火為道之者開彼迷情非迦葉根熟之流
誰意能曉)。】


「　指生緣煩歸」


【(指妙淨土出過三界十地菩薩當生其中緣花座而一向
求昇歸極果而永除煩苦)。】

「　好會來垂人」


【(神與識會妙音他界而來應物
順人好垂悲願之化)。】

「　理行詮言非」


【(智𡨋於理非言象之可詮果依於行
豈無因而虛證)。】

「　道意開誰新」


【(誰聞三身之壽量道意新開依位發趣之
差別如經廣說)。】


「　生緣煩歸好」


【(緣四生而好起悲念煩救濟而但願歸心)。】

「　會來垂人理」


【(普賢來而人垂渴仰理事會而品類承恩)。】

「　行詮言非道」




【(法言而行奉詮而立非出離道勿可履之)。】

「　意開誰新指」


【(新覩境時誰分
巧拙之性五俱意識能開指[后-口+十]之功)。】


「　緣煩歸好會」


【(無緣大悲好度生而歸於彼岸真由煩覆離垢染而會於
涅槃)。】

「　來垂人理行」


【(梵釋人天來詣佛所希垂演告依理遵行)。】

「　詮言非道意」


【(言成詮表道俻楷摸勒意馬之非狂誡心猿之妄動)。】

「　開誰新指生」


【(誰指疲𤱕令植新種開覺花於七淨生貝𦰧於三乘)。】


「　煩歸好會來」


【(聖智起而如源自會煩𢙉盡而愁火䪺消八部龍神好來歸趣)。】


「　垂人理行詮」


【(垂諸華纓理況四攝之行詮由人著流通遠刼之中)。】

「　言非道意開」


【(發言誠諦運意非虛慕道情專開敷教迹)。】

「　誰新指生緣」


【(且生住異滅之緣念念新起指誰為洞究之者佛佛方眀)。】


「　歸好會來垂」


【(唯有如來真堪歸仗令劬師羅之好樂垂三尺量之金容時
會囙茲皆霑勝益)。】

「　人理行詮言」


【(人行善願天必從之詮則假言而成理乃依
文而顯也)。】

「　非道意開誰」


【(誰開甘露之靈源滋法水於意地普使道苐之
增長絕非草於情田)。】

「　新指生緣煩」


【(指降魔於樹下彰得道之新規緣万象而
了達浮生息煩情而深眀佛旨)。】
御製蓮華心輪廻文偈頌卷第十八

甲辰歲高麗國大藏都監奉
𠡠彫造


