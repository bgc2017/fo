










御製蓮華心輪廻文偈頌卷第五　富　

心字拘就觀字正廻文


「　心觀解運要」


【(佛運心而觀解談機要之深微詼教理行果之文化不定根機之器也)。】


「　齊真協羨古」


【(教演真乘齊洽䪺漸協羨古聖之意廣開化利之規也矣)。】

「　深寬大訓教」


【(如來深意寬大妙用無窮雖則訓教一乘而乃權實俱攝也)。】

「　迷因業善苦」


【(眾生迷於因業感苦報以無窮如來善誘三車引之令出火宅也矣)。】


「　觀解運要齊」


【(佛觀三根領解運機要以令齊與受記果之名法輪因慈不斷者也)。】

「　真協羨古深」


【(化佛垂真實之意要協羨古聖之深機所以勸請釋迦廣陳化相也)。】

「　寬大訓教迷」


【(如來慈悲寬大訓教指迷故三周說法演二智之深要也)。】

「　因業善苦心」


【(人天善業化有漏之
苦因教旨詮真破無心而執著者也)。】


「　解運要齊真」


【(世尊運要妙之說齊真理之談使解三乘同登一路者也)。】

「　協羨古深寬」


【(佛協和於所化令羨今古深寬量無邊際何有障㝵者也)。】

「　大訓教迷因」


【(大乘至教指訓
迷深咸令不滯於小因盡遣歸心於大道也矣)。】

「　業善苦心觀」


【(眾生觀於無上菩提三刧歷於苦心佛指
善業因緣惣使修行證聖者也)。】


「　運要齊真協」


【(靈山之一乘將演運要之嘉祥起聖定以揚真協甚深之齊說之也)。】

「　羨古深寬大」


【(欲羨古聖深理必揚寬大名聞万行如修可獲聖果也矣)。】

「　訓教迷因業」


【(地前菩薩
自迷因業佛為訓教根機尤與喻於藥草者也)。】

「　善苦心觀解」


【(有漏善業感苦報以心疲聖智觀時

速能生於悟解者也)。】


「　要齊真協羨」


【(羨協真如要齊至理若其悟果眀因盡可撿身伏性者也)。】

「　古深寬大訓」


【(古聖深意寬大訓於群迷故向鷲峯現寶塔而示證者也)。】

「　教迷因業善」


【(業善三歸
五戒果得人天不迷䪺教大因必乘駕也矣)。】

「　苦心觀解運」


【(若將苦心求法要湏觀解教言更須運智
興功可使超凡入聖者矣)。】


「　齊真協羨古」


【(夫欲齊真理湏羨古風更要探𧷤幽深研窮性相可協教旨也)。】

「　深寬大訓教」


【(如來一乘奧旨理事深寬七喻昭然訓教廣大是也)。】

「　迷因業善苦」


【(佛示真詮豈迷因業善用
推求苦尋聖意即可矣也)。】

「　心觀解運要」


【(心觀妙惠解運要機不著二邊是名中道也矣)。】


「　真協羨古深」


【(真如奧理協羨古深在菩薩以求之豈聲聞而能究者也)。】

「　寬大訓教迷」


【(佛智寬大訓教迷深雖至化城尚遙險道是其喻也)。】

「　因業善苦心」


【(因業既善更要苦心不迷
繩上之虵自得吞中之寶者也)。】

「　觀解運要齊」


【(若能觀解運要齊心教昇長者之車後與
輪之寶也矣)。】


「　協羨古深寬」


【(人協善道古自深寬若能體要求真更在探幽𧷤秘者也)。】

「　大訓教迷囙」


【(佛大教訓人自迷囙視妙藥以不飡執貧窮而猶走是其喻也)。】

「　業善苦心觀」



【(誠如業善無憂苦以于身亮彼聖緣在觀心而寘道)。】

「　解運要齊真」


【(佛心解運惣要齊真遣爭
上於三車使同臻於萬行故也)。】


「　羨古深寬大」


【(羨古聖之意懷寬大之心能體解於真常深可齊於教旨也矣)。】

「　訓教迷因業」


【(如來訓教不使迷因皆令近識於業緣盡使遠求於佛果)。】

「　善苦心觀解」


【(善能苦心

觀察解求要妙聖緣是真出家勤於佛事可也)。】

「　運要齊真協」


【(要運心意齊協真乘持淨志以修身向蓮
經而體道可也)。】


「　古深寬大訓」


【(古徃諸佛深寬教化大訓群迷使盡證於真如遣咸歸於常樂)。】

「　教迷因業善」


【(夫流傳教法指導迷生善惡業因咸令了悟是佛深旨也)。】

「　苦心觀解運」


【(苦為勤苦
心觀妙理要運智能體解至真合無上道)。】

「　要齊真協羨」


【(夫要齊真智協羨非常探妙典
於甚深𧷤玄言於幽奧可不然乎)。】


「　深寬大訓教」


【(大訓之教理合無為無為深寬二乘不測靈山之會呵之顯焉)。】

「　迷囙業善苦」


【(若修迷囙業善果難成於八苦以終纏趣三乘而豈達也)。】

「　心觀解運要」


【(心有
邪正觀之由人若修行解運正心即契蓮經要義也)。】

「　齊真協羨古」


【(法華真理齊協三乘證之何羨
於古賢修者冝勤於來哲故經云我等云何不勤為法者也)。】


「　寬大訓教迷」


【(寬大訓者法華之文教彼迷生令悟大智無上記別咸使預焉)。】

「　因業善苦心」


【(十地未滿咸在囙中凡勝業與善勳自苦心而獲得誠是先轍眀人知之)。】

「　觀解運要齊」


【(觀空解相理事齊融運以群生同登彼岸平等要義斯之謂歟)。】

「　真協羨古深」



【(真含法界深顯玄微凡聖一如古今協羨幽固之理此可識之)。】


「　大訓教迷因」


【(如來降世說大乘經垂教訓於迷因俾堅修而證果能識衣寶可用無窮者矣)。】

「　業善苦心觀」


【(業有善惡苦有重輕冝向善以用心湏觀身而立戒證聖之利斯為漸也)。】

「　解運要齊真」


【(夫上士之流解行運用要齊真理庶為深誡萬古師資也)。】

「　協羨古深寬」


【(協者和也
君子和而不同羨者慕也慕於古人深寬之德朴素既在真理明焉)。】



「　訓教迷因業」


【(訓教之言在於迷子慈父之稱属於如來因宣火宅之談使識癡狂之業)。】

「　善苦心觀解」


【(善即十善苦即八苦人能向善背苦實由用心觀解雖居三界亦涅而不淄也)。】

「　運要齊真協」


【(運高邁之心趣出塵之要冝齊真理協於妙法之談終至無為可坐菩提之樹)。】

「　羨古深寬大」



【(古深者孔聖深意也制禮樂以導民寬大者法華盛會也變土田而集化雖內外有殊同可羨焉也)。】


「　教迷因業善」


【(如來垂教理在指迷使群生皆背於業因斆眾聖修集於善果也)。】

「　苦心觀解運」


【(佛也行苦三祇心堅六度觀有情之根熟運後德以化身開示法門令解悟入)。】

「　要齊真協羨」


【(要者三要陰符義焉真者一真法華理矣儻協齊於二諦能修練而證之亦可羨矣)。】

「　古深寬大訓」


【(古者往也深者淵也如來說法教旨深淵或說四諦於鹿林或闡三周於鷲嶺乃寬大訓)。】


「　迷因業善苦」


【(迷於真性因善業以起思見覺其言認苦身而妄解)。】

「　心觀解運要」



【(起眀了心即觀解自性運動機要能理究真如也)。】

「　齊真協羨古」


【(心出方外便能齊協真如相泯
塵緣羨合古佛令範)。】

「　深寬大訓教」


【(佛道深寬大覺之性顯矣訓教迷遠塵刼之義照然地種莫窮
利樂斯在)。】


「　因業善苦心」


【(因悟本真得業思而便善万行䪺起無苦法而逼心)。】

「　觀解運要齊」


【(若能解運自心要齊佛智可以觀身實相觀佛亦然)。】

「　真協羨古深」


【(學道之人若獲協真
之趣演法之智不羨古德之深)。】

「　寬大訓教迷」


【(寬者徧也大者普也垂於訓教悟彼迷執三空
之旨故普徧而利樂)。】


「　業善苦心觀」


【(業思若善即苦心觀真於一切時曾無暫間也)。】

「　解運要齊真」



【(由達解故運動施為要齊真際能出十方)。】

「　協羨古深寬」


【(過去諸佛得名古也利生說法深而能寬

一切有情故多協羨)。】

「　大訓教迷因」


【(起大願心垂於訓教悟彼迷生使識因也)。】


「　善苦心觀解」


【(悟真理時曰勝義善苦心觀解立世俗名)。】

「　運要齊真協」



【(既曰達悟要運行以齊真化彼眾生協塵心而本淨)。】

「　羨古深寬大」


【(羨者慕也慕三乘求法之深心
寬者廣也廣今古大悲之行願如佛)。】

「　訓教迷因業」


【(大垂訓教悟迷因起業之流或順機冝爾
貧子衣中之寶)。】


「　苦心觀解運」


【(佛因苦心觀解為照本源既而證果運悲還興後智)。】

「　要齊真協羨」


【(如來起要妙之智齊彼真空協羨諸佛所行設於化利也)。】

「　古深寬大訓」


【(城中有四大王
居其一焉垂訓化民寬深於今古也)。】

「　教迷因業善」


【(如來演教善化利於人天迷業修因要推求於
根本也矣)。】

心字拘就苦字倒廻文


「　心苦善業囙」


【(若夫苦修善業心在因緣將來合理契真進趣漸階聖道也)。】

「　迷教訓大寬」


【(大聖出興起教昭訓唯寬利樂益彼迷人)。】

「　深古羨協真」


【(燈眀佛之
示化流光瑞以詮真鷲嶺談微述古深而羨協)。】

「　齊要運解觀」


【(世出世間體解要齊於理事空
不空見觀知必運於一真中道自分無為可顯)。】


「　苦善業因迷」


【(苦心善業因迷真界若能解了任性優遊無善可修無惡可斷)。】

「　教訓大寬深」


【(孔聖垂於教訓大播五常如來談彼有空偏祛二障化利深旨寬而可羨者)。】

「　古羨協真齊」


【(羨者美也協者和也上古名人莫不和美其性齊於真理)。】

「　要運解觀心」


【(若能取要用心運於知解觀於實相速了真源)。】



「　善業因迷教」


【(起善業因建福田事此人天之勝報亦勿迷於教旨)。】

「　訓大寬深古」


【(古者過去聖人也心存大願深踐無為訓導四生寬而能慱也)。】

「　羨協真齊要」


【(羙羨協諧真理事相明智上士必齊擅其要也)。】

「　運解觀心苦」


【(運用照解觀於
自心達彼本空苦樂無撓矣)。】


「　業因迷教訓」


【(業因愛起逐妄迷真喻教訓之不從覩朽宅而爭入)。】

「　大寬深古羨」


【(大者非小也寬者廣博也佛之化土大而廣博今古聖哲唯深仰羨)。】

「　協真齊要運」


【(協彼真詮齊於至理每嘆二乘之各運莫臻一路之坥原非佛而誰能云於津要也)。】

「　解觀心苦善」


【(修真之人以觀心為要道不增苦本常從善緣是能了解)。】


「　因迷教訓大」


【(因彼群迷乃異三周之教使悟大訓終忻一記之談矣)。】

「　寬深古羨協」


【(蓮華妙喻長者真心陳教勸以能寬能深於今古而人協人羨)。】

「　真齊要運解」


【(說真
俗二諦於理事齊陳是如來不思議心要群品至誠運解)。】

「　觀心苦善業」


【(眾生之心狂如猿鹿
唯貪虛妄之見不崇真善之業法華之誨冝其觀之)。】


「　迷教訓大寬」


【(如來大寬方便教訓迷愚令歸常樂之門使入正真之道)。】

「　深古羨協真」


【(蓮經妙典理趣宏深和協真如古今羨仰窮幽極祕體解者誰)。】

「　齊要運解觀」


【(齊要道者非智不可以觀之運解心者非眀不可以了之尋求妙義洞達至真為開士也)。】

「　心苦善業因」


【(佛垂至教利彼尤多見苦者遣識業因聞善者令心悟本指囙示果同不矜哀)。】


「　教訓大寬深」


【(如來施廣大之談示深寬之教演一真之妙義訓五性之根機凡體聖心自貽
伊祉)。】

「　古羨協真齊」


【(古之求善皆要齊真協喻月之淨心體如蓮之妙道馨香不墜誠可

羨哉)。】

「　要運解觀心」


【(如能運轉心機解觀真要蓮華菡萏馨香不染於塵泥佛性分
明皎潔豈沉於煩惱)。】

「　苦善業因迷」


【(八苦十善七喻五乘業因自執於迷廻善惡爰彰於影響
極此而談豈虛也哉)。】


「　訓大寬深古」


【(佛乘廣大訓教深寬道妙而超越古今德備而羅籠天地名稱高遠不可
量哉)。】

「　羨協真齊要」


【(如觀妙善之門湏協淨真之意將齊至道要采玄言積德累功
事無虛設)。】

「　運解觀心苦」


【(夫運智興功觀心體妙達解苦空之理式歸解脫之門就此而
談於何不可也)。】

「　善業囙迷教」


【(如知教理行果不迷善惡業囙興二智以求真向三乘而採祕
可不云乎)。】


「　大寬深古羨」


【(佛智寬大深古難窮羨仲尤多解達甚寡經云盡思共度量不能則
佛智)。】

「　協真齊要運」


【(夫和協真智要運解心深推究於一乘必修齊於六度誠能如是得道奚
疑也)。】

「　解觀心苦善」


【(了達名解照燭日觀道既在於苦心善要湏於自作)。】

「　業因迷教訓」


【(善惡業因千差万別眾生迷執教訓誠難勞我世尊廣垂教法)。】


「　寬深古羨協」


【(必若深寬自古難窮於佛智誠如協羨迄今莫測於聖言欲𧷤玄微
竟殫視聽者也)。】

「　真齊要運解」


【(若欲合齊於真理要湏運解於智能阿難獨預於多
聞鶖子偏彰於廣惠咸聆善價思以齊之)。】

「　觀心苦善業」


【(如來以後得智觀眾生心拔苦
與樂興慈運悲隨善業囙皆令出要也)。】

「　因迷教訓大」


【(聲聞以因迷小果諸佛以教訓大乘
諒體解於真詮在修心而無爽也)。】


「　深古羨協真」


【(自因及智修證協古聖深規利物化生演說在談真指要三乘羨慕

唯妙蓮經)。】

「　齊要運解觀」


【(要齊佛行當運悲於五道之人或化群機先觀解於一真
之理)。】

「　心苦善業因」


【(心知勝報皆由善業因緣將會無為湏假苦修眾行)。】

「　迷教訓大寬」


【(若以不迷權教乃可訓以大乘示彼寶方令知寬愽)。】


「　古羨協真齊」


【(古聖所羨以道協於真乘利物無疲盖心齊於法界)。】

「　要運解觀心」


【(一乘深旨万法要源皆令運解以觀心即是如來之本意)。】

「　苦善業因迷」



【(眾生迷於覺性乃修十善業因招感有漏苦身三界四生往復)。】

「　教訓大寬深」


【(大覺寬深
之意俻設三乘群生訓教之冝當談一雨)。】


「　羨協真齊要」


【(仰觀俯察至真之道難齊遠慮深思羨協之心徒積以要而言胡不
如是)。】

「　運解觀心苦」


【(觀心運想了解苦空出三界以超然向四生而自在)。】

「　善業因迷教」


【(窮乎善業諄不迷因唯一味之教言止六塵之紛擾)。】

「　訓大寬深古」



【(夫訓之以大教寬之以深恩眾生未識於指歸菩薩猶興於悲智百王遵仰自古如然)。】


「　協真齊要運」


【(協者和也和以自心齊於至道將證真空之理要運般若之知万法安
然一心自泰也)。】

「　解觀心苦善」


【(心苦善者即苦心修善也若三省於日再鑒於時乃可云
於解觀也)。】

「　業因迷教訓」


【(若善業不崇盖迷教訓將使知其因果是乃說彼貫花五
性渭分三乘涇辯也)。】

「　大寬深古羨」


【(大者覺皇也寬者深古也覺皇演教深廣無涯
善利洪纖蓮經之謂)。】


「　真齊要運解」


【(欲齊諸佛真智要運勝解修行八識四智能圓方可證於平等)。】


「　觀心苦善業」


【(苦樂果報善𢙣業招若解觀察心源乃可合於正理)。】

「　因迷



【(善因𢙣果迷悟不同是故慈尊大垂訓教令知於開示悟入要證佛果菩提者矣)。】


「　寬深古羨協」


【(天地造化至寬至深在古有不測之談於今也徒知協羨將同佛道
亦可淺深而論之)。】


「　齊要運解觀」


【(要齊佛之勝行湏解觀身欲運動於慈舟令達彼岸者也)。】

「　心苦善業因」


【(若解苦心修善感業報以無虧遠為入聖之因近獲人天之果者也)。】

「　迷教訓大寬」


【(教訓迷徒湏假大寬之智惣令出離咸歸清淨之門)。】

「　深古羨協真」


【(深妙真如往古之賢皆羨勳修智惠漸協證以何難)。】


「　要運解觀心」


【(至要真理運用隨緣諸佛正解觀時覺心乃可明了)。】

「　苦善業因迷」


【(因迷六境十善業以崇修為昧三乘如來說於八苦令解悟也)。】

「　教訓大寬深」


【(佛演正教訓誘大千寬化於六道四生深談於三乘五性)。】

「　古羨協真齊」


【(古賢
哲之協羨齊真道之本源息万慮以安神乃歸心於淨妙)。】


「　運解觀心苦」


【(夫運四無量心觀六趣苦盡令悟解悉入無餘是佛深旨)。】

「　善業因迷教」


【(善哉佛智能示果因迷業者如墜劒刻舟受教者喻解衣獲寶)。】

「　訓大寬深古」


【(大垂教訓誠如善逝之微言廣示深寬無出如來之奧典不思議智自古難量)。】

「　羨協真齊要」


【(羨之以真如齊之以要道必協和於庶品在利濟於群生)。】


「　解觀心苦善」


【(勞生之心唯苦是務若解觀察必成善因)。】

「　業因迷教訓」


【(業者思也能招感於善𢙣之報起或造業因迷教訓故使然也)。】

「　大寬深古羨」


【(大者
大乘妙法也理寬而深古今上士皆所羨仰也)。】

「　協真齊要運」


【(真者非假妄所協求

真者要湏運心揀於假妄齊乎妙道)。】


「　觀心苦善業」


【(心觀苦諦皆由集業為因順理益生乃可名為勝善)。】

「　因迷教訓大」


【(眾生因迷覺性如來以訓教大乘說諸法以皆空同歸於一真法界)。】

「　寬深古羨協」


【(寬則羅蘢万像深乃包括太虛古往今來徒懷協羨如求至妙聖乃窮之)。】

「　真齊要運解」


【(要齊真際解運觀心離四句絕百非乃可洽於妙理)。】

心字拘就聞字正迴文


「　心聞解義要」


【(耳聞心解要妙之義顯彰開示悟入盡使歸於佛道)。】

「　中真淨羨著」


【(真淨之中法空㝡勝菩薩方能羨悟聲聞未肻著求)。】

「　深分大智教」


【(佛深大智教分六度深詮廣唘妙門令捨四生流浪)。】

「　恭因性善譽」


【(夫善因得
果乃成法性之根基恭以修身見獲馨香之譽遠)。】


「　聞解義要中」


【(經有甚深之義人有上中下根稱性所聞各解其要)。】

「　真淨羨著深」


【(真如清淨二乘仰以羨深法界圓融十地登而著羙)。】

「　分大智教恭」


【(分大智教化被黎元道而可恭唯佛之旨)。】

「　因性善譽心」


【(因自然之本性能順
洽於人倫由此善譽名彰心亦轉增勝善)。】


「　解義要中真」


【(能解深義要在得中離二執以觀心抱一真而體妙)。】

「　淨羨著深分」


【(清淨妙理愛羨誠深著意澄袖難分聖旨)。】

「　大智教恭因」


【(夫論深智
莫若如來大闡教門恭行誘化群迷未悟示以正因)。】

「　性善譽心聞」


【(人之性善令譽有聞
如懷慕道之心必潔向真之旨)。】



「　義要中真淨」


【(真淨者非止潔身寂念也六塵自若五蘊非空不向背以生心乃真
中之要義)。】

「　羨著深分大」


【(自古名人述於三教皆以化民為大體若語其神用理分淺深唯妙
法之文㝡可著羨也)。】

「　智教恭因性」


【(佛者大智也教談性相理盡果因故使天上人間同
知恭信者)。】

「　善譽心聞解」


【(夫邪正在心善𢙣由巳聞諸善而必習解諸𢙣而不為美譽自
高漸階聖道也)。】


「　要中真淨羨」


【(修行之流悟真淨之理是得法中之要故乃人之羨欽也)。】

「　著深分大智」


【(若欲名聞炳著必湏深通教源或是化利群生智慧終分大小者也)。】

「　教恭因性善」


【(恭如蓮之教得善性之因宿習未忌體真斯在)。】

「　譽心聞解義」


【(佛說
修心能遮眾𢙣若於義而能解必擅譽以遐聞長善之稱於茲顯矣)。】


「　中真淨羨著」


【(諸法之中真如本淨眾生若能仰羨著功漸證可然)。】

「　深分大智教」


【(佛具大智深遠難思分布教而利生隨根性而獲果也矣)。】

「　恭因性善譽」


【(夫美名令譽心要在於高明入聖超凡性必恭因善行也)。】

「　心聞解義要」


【(心解
妙義要聞教以修崇廣演化人誠羨歸於正道也矣)。】


「　真淨羨著深」


【(內證真淨深理外著顯於形嚴人天仰羨之時必超昇於聖果)。】

「　分大智教恭」


【(分大智身開三乘教恭惟信向之時定取自乘之果)。】

「　因性善譽心」


【(因本有種性起勝善資心當成佛果之時譽遠聞於沙界)。】

「　聞解義要中」


【(學人多聞
解義要得中道指歸不著二邊之時方契一真之理也)。】


「　淨羨著深分」


【(淨心信解愛羨果因著想求真深分教理可不善哉)。】

「　大智



【(依教起智依智起行恭發大心因趣聖道)。】

「　性善譽心聞」


【(人求
善利兼譽遠聞如其伏性撿身更在修心練智可也)。】

「　解義要中真」


【(如解聖義要在處中
斷妄求真可合大道也)。】


「　羨著深分大」


【(著者立也諸佛立意談真深而且顯群生羨而湊泊大小名分一雨所滋
甘苦自異)。】

「　智教恭因性」


【(夫苦行三祇方成四智豈可因循其性能圓無上之功教文顯焉恭
而可恭也)。】

「　善譽心聞解」


【(發菩提心修出世業冝解法華之旨當堅勸教之誠人天所聞
咸稱善譽)。】

「　義要中真淨」


【(且修身立德義要處中覷淨看真理期無滯於世出世斯可
為先者也)。】


「　著深分大智」


【(夫欲著述教法分別深義湏假大智力可如然)。】

「　教恭因性善」


【(人能恭信教典因善性以如然更若起行修真必證三乘之果)。】

「　譽心聞解義」


【(夫學道之流不希名譽若聞深義心能解了也)。】

「　要中真淨羨」


【(万類
之身中含真際要分染淨方顯一如至於求道之流淂不羨而甄別)。】
御製蓮華心輪廻文偈頌卷第五

甲辰歲高麗國大藏都監奉
𠡠彫造


