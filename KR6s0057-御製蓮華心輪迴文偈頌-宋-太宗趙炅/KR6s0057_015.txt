










御製蓮華心輪廻文偈頌卷第十五　富

述字拘就譽字倒廻文


「　述譽憂性舊」


【(述而不作舊稟宣尼憂𢢔全祛等於妙覺性曾百鍊譽足
三祇大願普霑實不可議)。】

「　恭求智生分」


【(恭欽古聖求覿貟奇磨礱之智劒生
光分瑩之沈迷早遣以諸惠炬為無盡燈)。】

「　佛著留淨於」


【(佛大雄也去染名淨衛護
稱留選著開教添陪祉祐)。】

「　中休義亨聞」


【(苦行山中得道樹下果位圓滿煩惱
永休講義詮談聞處亨恱)。】


「　譽憂性舊恭」


【(舊感夙彰熾譽摽遠憂性電散忍草芳菲趣寂之流恭渴
寧諸)。】

「　求智生分佛」


【(惣持之教抉智尋求法向理生悟佛種子分形沙界度脫
有歸當來世時遐施拯濟)。】

「　著留淨祐中」


【(貫華讚偈著翊咸忻天上人中增淨
良祐任持守[(厂@((既-旡)-日+口))*頁]浩刼延留)。】

「　休義亨聞述」


【(殊常述搆義等淵波亨照聽聞休聲
莫掩菩提薩埵嚴肅奉行)。】


「　憂性舊恭求」


【(正直止憂淳和遂性舊業久捨求學巳周恭觀瞻顏獲親調御)。】


「　智生分佛著」


【(初地歡喜二智恒生局執小乘唯分四諦佛宣海藏廣著微言
應赴眾機設權示喻)。】

「　留淨祐中休」


【(朗然三昧留從化身清淨玄文至合中道
雅扶信祐引接勿休)。】

「　義亨聞述譽」


【(義降千作亨遮眾鄙聞經拜像述當報之
難窮仰譽凝思運慈舟而渡彼)。】



「　性舊恭求智」


【(性遠智幽波羅俻演新惠求助舊忿潛消發起誠恭
次第入位)。】

「　生分佛著留」


【(生悟分明㽵嚴佛相芽莖顯著𦰧茂垂陰庇覆情田
留通旨的)。】

「　淨祐中休義」


【(崇淨倍導利祐罕匹巳了現前之物故拋義下之空
休逸安中出定何在)。】

「　亨聞述譽憂」


【(菩薩到斯燸光漸盛集述佳譽轉見
聞亨炳煥夤緣頓離憂惑)。】


「　舊恭求智生」


【(舊染断外爽智妥生誓志恭勤懇求異果布施忍辱先哲
皆同)。】

「　分佛著留淨」


【(我佛悲深分身百億較導蠢質著究聆經潔淨素懷留仰
供養)。】

「　祐中休義亨」


【(六根本內貪嗔殞而休慶分十纏義中曉會亨而馨祐長)。】


「　聞述譽憂性」


【(真性傳來譽布之孰憂更起善聞唘述福河之漸見渺瀰)。】


「　恭求智生分」


【(恭親至道智合無生求會要樞曉分意地)。】

「　佛著留淨祐」


【(佛号徧知志留淨法著演難思之典祐霑莫限之人)。】

「　中休義亨聞」



【(聞㝡上之玄義心中而踴躍奚休亨大覺之真風懷抱而虔誠靡盡)。】

「　述譽憂性舊」



【(述萬德凝然之譽舊過潛消達元性本來之規新憂頓釋者)。】


「　求智生分佛」


【(求常樂之智佛果圓通分應現之身利生自在)。】

「　著留淨祐中」


【(著清淨教留誘化門妙契環中祐霑物表)。】

「　休義亨聞述」


【(述三賢之
漸階聞定惠而義廓亨十聖之位次運喜捨以寧休)。】

「　譽憂性舊恭」


【(五性差別
憂譽紛紜一舊如源順恭澄湛)。】


「　智生分佛著」


【(智生惑殄事相何分佛著靈眀理歸不異)。】

「　留淨祐中



【(留醍醐之經淨熱𢙉之士休祥布於中國祐益徧於華夷也)。】

「　義亨聞述譽」


【(述勝義之詮亨傅震旦聞優曇之瑞譽滿笁𠃵)。】

「　憂性舊恭求」



【(恭賾奧旨便弃前憂求性極微俱捐舊執)。】


「　生分佛著留」


【(生類分品貝葉遐宣佛去經留貫花遠著)。】

「　淨祐中休義」


【(崇福祐中豈休施設淨諦義內唯識恒修)。】

「　亨聞述譽憂」



【(匪聞秘密之宗弗亨朗善非述奇特之譽爭遂忘憂)。】

「　性舊恭求智」


【(涅槃之性
恭悟舊雲消般若之智虔求昔災霧捲)。】


「　分佛著留淨」


【(金文佛著留誨導於寰區呪句神分淨魔軍於塵界)。】

「　祐中休義亨」


【(榮觀中高覽義天廣亨景祐目駭外仰瞻筆海巨集鴻休)。】

「　聞述譽憂性」


【(聞述指南憂疑速遣纔聆芳譽爽性怡神)。】

「　舊恭求智生」



【(舊習易染恭減暫時宿智乘因求生累刼)。】


「　佛著留淨祐」


【(佛者釋梵之師也圓寂之後淨教著留傳受古今巨為覆祐)。】


「　中休義亨聞」


【(廢致兩邊目摽中道言亨意適心了耳聞義海優游永休
邪浪)。】

「　述譽憂性舊」


【(製述科鈔稱譽金僊廻染性於四衢免煎熬於八苦
舊述䪺謝長別憂悲)。】

「　恭求智生分」


【(在纏眾生若求出離當起本來之智恭除
捨𢢔之懷則毀弃業繩分裂癡網)。】


「　著留淨祐中」


【(著立也留處也向果之流恒居淨地種植殊枯利樂下中)。】

「　休義亨聞述」


【(休罷狐疑縱橫義域亨于塞滯纂述隨緣纔聞至談而皆耳順)。】

「　譽



【(恭近於禮性拘於情故舊之學恒新孝譽之聲益盛立世若此
父母寧憂)。】

「　求智生分佛」


【(沖融真智隱蔽難求幻生昬沉佛巧分別是以
假設磨鍊除垢取明)。】


「　留淨祐中休」


【(神功倚伏應擣垂休啟淨願而留恩背由中而減祐)。】

「　義亨聞述譽」


【(信義不亨必絕譽於眾口修述寡見豈足謂其多聞)。】

「　憂性舊恭求」


【(宇宙之間富貴㝡勝若復恭信十号求折五輪性悟舊囙永拋憂患)。】

「　智生分佛著」


【(增添俗智[泳-永+(從-彳)]佛所生著獲聡眀金由分演)。】


「　淨祐中休義」


【(法中深義盡欲造微然湏識淨而理通亦似祐至而休復)。】


「　亨聞述譽憂」


【(巳亨聞見觸事去疑然雖揚譽宗源編述行果未達地位
我心則憂)。】

「　性舊恭求智」


【(舊性體恭靈祇降福新求良友仁智漸隆)。】

「　生分佛著留」


【(經分有三味著無二揀擇生佛留照凡夫)。】


「　祐中休義亨」


【(祐履祿也休和美也道義所親中正為德則攸往亨利何用不臧)。】


「　聞述譽憂性」


【(聖譽充塞唯聞世尊性相都亡莫逾方廣小乘述作狹劣
堪憂)。】

「　舊恭求智生」


【(恭覽覺皇舊闡墳典求生智見長養惠根)。】

「　分佛著留淨」


【(分布諸佛所詮淨偈著部印寫留化人天)。】


「　中休義亨聞」


【(聲聞廻心中道義著禎祥𠇲祉亨享善緣矣)。】

「　述譽憂性舊」


【(如來譽冠千古憂及五趣大悲之性要修舊述新薰湏契者)。】

「　恭求智生分」


【(求髻裏之珠恭惟在智悟生空之分先去其嗔)。】

「　佛著留淨祐」




【(佛涅槃後誰著靈篇留通淨國鍾祐長年)。】


「　休義亨聞述」


【(咸亨廣義聡聞十方述作貫微休明畢革矣)。】

「　譽憂性舊恭」


【(世尊隆譽如憂鉢羅花住住行之恭勤必舊染之弃捨也)。】

「　求智生分佛」


【(佛歸常樂分布舍利救護眾生求四智果與物難群)。】

「　著留淨祐中」


【(淨力顯著福祐延齡留念殊途爰臨中域)。】


「　義亨聞述譽」


【(精義無二亨推以時聞譽於八聖道支述贊於本真之理)。】


「　憂性舊恭求」


【(憂忍暖之性未成恐舊集之業難捨恭儉其身求慕至極矣)。】


「　智生分佛著」


【(圓智運生佛乘益著散分沙界救拔含靈)。】

「　留淨祐中休」


【(留清淨典祐彼黎民資粮中起休說六塵)。】


「　亨聞述譽憂」


【(聞等流之法述喜捨之因羙譽益高憂愁何有亨求睿利直性
寶城)。】

「　性舊恭求智」


【(求一切智捨舊所習恭永上德性體柔和)。】

「　生分佛著留」


【(生光音天分甘露食佛留遺教著想即登)。】

「　淨祐中休義」


【(淨妙
法源中詮六義祐護群品休福後昆)。】


「　聞述譽憂性」


【(聞持陁羅达譽扶功憂之若免性地自閑)。】

「　舊恭求智生」


【(在纏名舊出俗為新求生兜率願智先親恭讓於他果位克臻)。】

「　分佛著留淨」


【(分形化相唯佛淨根留戒定惠著意昭彰)。】

「　祐中休義亨」



【(作善中品崇祐眀揚亨諸勝義休慶允昌)。】

述字拘就觀字正廻文



「　述觀亨運休」


【(品觀上下根應淺深述著一源稟受各異曉晤亨欝興運資休)。】


「　齊祐協留古」


【(二足尊号千古咸遵入軰齊誠六和協祐看留誥籍慶逸無邊)。】


「　佛寬生訓求」


【(寬與訓合凝神之湛若沖虛眾生尋求如佛之親聆誨示)。】


「　迷舊業憂苦」


【(纔獲初定俄斷舊迷妙業雙彰憂苦殄散明來暗謝染淨兩差)。】


「　觀亨運休齊」


【(眼可以觀心亦冝運祈亨想念見賢思齊企望𠇲清恭嚴令範)。】


「　祐協留古佛」


【(方便取捨古之佛言協赴留機賢哲是說貞祐彌積長作福田)。】


「　寬生訓求迷」


【(沙界融寬浮生狹劣早探邃奧必去迷緣極理遐求訓從化主)。】


「　舊業憂苦述」


【(舊種新業賴耶識之蘊藏因苦果憂處凡夫之久昧述充
息慮勤榮再柱)。】


「　亨運休齊祐」


【(精通離障隨運轉而亨昌敏爽休齊逐檀施而續祐)。】

「　協留古佛寬」


【(協臻玉帙自古佛之留詮寬猛修行大小乘之共閱者)。】

「　生訓求迷舊」


【(喜生順適願深廣救於迷徒稽首歸依訓導全憑於舊典聽求之所
給孤獨園)。】

「　業憂苦述觀」


【(十善業俻苦絕憂消觀囑靡遺志虔宣述迴向
位近信住程隣)。】


「　運休齊祐協」


【(運動淳源齊崇祐雅協諸行者激勸寧休六度雜修屈伸
勵力)。】

「　留古佛寬生」


【(五天留教徧撫勞生新譯古翻皆佛偈頌為舟作楫寬慜
濟恩)。】

「　訓求迷舊業」


【(涅槃路賖假香風而詮舊業愛河岸闊求正道而渡
迷情訓託空王期延遠刼)。】

「　憂苦述觀亨」


【(苦與憂類塵寰甚多亨及

能觀聡頼亦眾述習功行朝夕在茲)。】


「　休齊祐協留」


【(武仲之筆不休豈齊實性揚脩之捷雖美莫協空宗但留
勝祐之名勿著世間之譽)。】

「　古佛寬生訓」


【(昔古今同唯佛是伏寬垂聖宥遙仰慈悲
假訓誘而賑群生闢昬衢而分闇室)。】

「　求迷舊業憂」


【(未得直覺安止舊述及到
法門憂業䪺絕內求既證般若脩然)。】

「　苦述觀亨運」


【(集苦諦等幾人之朗照觀
瞻述顯泰亨孰者之運樞匪昧聲聞自為菩薩利他)。】


「　齊祐協留古」


【(萬古常道千代齊欽祐協金輪詮留寶轉)。】

「　佛寬生訓求」


【(佛智寬慱訓誘解生祈禱咸通几求必應)。】

「　迷舊業憂苦」


【(兀迷業性
舊苦相仍欲超三有之憂勿縈五塵之境)。】

「　述觀亨運𠇲」


【(述讚亨而𠕀測洪音
嘉𠇲莫紀觀光舒而始聆清演瑞運寧陳)。】


「　祐協留古佛」


【(傳古佛之䡄範廣協機冝留今日之規摸巨崇福祐)。】

「　寬生訓求迷」


【(寬宥榮生軫迷訓物隨求匪倦拯接忘疲)。】

「　舊業憂苦述」


【(八苦循溺於新緣受報難述百類駈馳於舊業憂迫何窮)。】

「　觀亨運休齊」


【(觀覽法藏齊多聞而未暇休閑亨運禪郍處煩喧而早湏停息也)。】


「　協留古佛寬」


【(古聖寬慈化協億兆佛歸本際留教塵沙)。】

「　生訓求迷舊」


【(證生空之訓小噐初求破昔舊之迷大根久悟)。】

「　業憂苦述觀」



【(述修無漏之淨囙喜憂俱弃觀猒有為之染業苦樂雙捐)。】

「　亨運休齊祐」



【(亨變形垂齊度而祐安三界運通言布覆護而休泰十方)。】



「　留古佛寬生」


【(留古典以照心源我佛大惠令今人而生知見賢士寬恩)。】

「　訓求迷舊業」


【(訓導群迷當求勝果速消舊業早著良囙)。】

「　憂苦述觀亨」


【(觀六德之雄号高亨適恱之鄉述五分之法身逈出苦憂之域)。】

「　運休齊祐協」


【(運協普天之澤益潤四溟齊臻率土之休祐霑八極)。】


「　古佛寬生訓」


【(興太古淳朴之風生靈寬濟啟先佛善巧之訓學者優隆)。】

「　求迷舊業憂」


【(迷如來之實性業識恒憂求菩薩之權𢖍永悛舊執)。】

「　苦述觀亨運」


【(觀第一義運苦海之舟航述不二門亨希聲於寂默)。】

「　休齊祐協留」


【(齊拋
幻網豈留惑障之非協贊真宗祐降殊休之慶)。】


「　佛寬生訓求」


【(悲增寬裕哀慜生靈惟佛大師委求淪溺指接言訓隨類
化身)。】

「　迷舊業憂苦」


【(性迷逐妄囙中業成新𠍴舊非陸離無絕波波若具不堪
其憂)。】

「　述觀亨運休」


【(運照觀晤踈遠回邪休影優閑灰心亨泰則鎸述高
上求樹風聲)。】

「　齊祐協留古」


【(祿壽分齊必留睠於積善敵事好古則保惜於
寸陰充協前經慶兼祜祐)。】


「　寬生訓求迷」


【(張教恩寬統御黎庶迷暴則訓之以刑浚好生則讚之以
齡長於此二途可求恭謹)。】

「　舊業憂苦述」


【(舊業者巳往之咎也主同記述而不忘憂
苦者將來之報也冤尤相待而難免)。】

「　觀亨運𠇲齊」


【(觀乎調御撫運垂文齊圓
五智之功並超三界之外亨彼妙用休寢縲牢)。】

「　祐協留古佛」


【(諸天受報古佛所宣
留情禪定之人集祐和協之士種植巨襵必取上生)。】



「　生訓求迷舊」


【(不求訓導幻生難離於阿鼻𠕀設律科兇黨轉迷於舊過)。】


「　業憂苦述觀」


【(染淨二業述在多生細而觀之熟者先受榮華快樂地府
苦憂何妨日行純修仁孝)。】

「　亨運休齊祐」


【(開闢曰亨應時曰運帝王氶天順休
徇齊七政博施戩祐普廕蒸民)。】

「　協留古佛寬」


【(境可意云協道無量為寬留情
學古立志堅強奉佛勤劬未常懈息)。】


「　訓求迷舊業」


【(求覽舊誥虛納訓猷省迷惑之勞莫進業之德)。】

「　憂苦述觀亨」


【(宴居放曠即觀拘迫之憂身處亨途𣸪念孤貧之苦弃茲所述後患
其殃)。】

「　運休齊祐協」


【(運動智惠齊断攀緣撿跡休藏協依行願坐享神祐
莫之與京)。】

「　留古佛寬生」


【(諸佛入滅舍利遺形歷古恒存人能瞻禮康[栽-木+(万-一)]寬德留度群生)。】


「　求迷舊業憂」


【(求證等覺為濟迷徒舊種勝粮者授記何憂夙結𢙣果者携出
業路)。】

「　苦述觀亨運」


【(未越沉淪逐苦循轉四類哀述六趣慈觀延運尋光亨照
幽縶)。】

「　休齊祐協留」


【(䪺漸雖異圓聖功齊或休妄從真理無今古協契慶祐俱
是道場也)。】

「　古佛寬生訓」


【(佛於古昔訓廣念寬如有刀割塗香讚言毀罵盡撤
憎愛之意俱生平等之心)。】


「　迷舊業憂苦」


【(靡照前路曰迷弃捐往法名舊不可屈伏稱業歷三途而憂苦
交馳見二諦乃喜欣並集)。】

「　述觀亨運休」


【(觀人天之理述獨覺之乘亨五明之門運
十力之棹無為崇寂休祥万春)。】

「　齊祐協留古」


【(齊日輪之光協山河之氣清祐黎庶
古式相傳留要濟民福周沙界)。】

「　佛寬生訓求」


【(阿彌陁佛寬教眾生求覓

方便訓導旌能)。】


「　舊業憂苦述」


【(無憂樹下述讚花嚴苦具要除舊習必殄業惑定障匪更
現前)。】

「　觀亨運休齊」


【(觀水月相齊浮雲心休戀世俗運亨寶所矣)。】

「　祐協留古佛」


【(古之與今佛之并法祐於累刼協護舍靈留以貝多長為舡筏)。】

「　寬生訓求迷」


【(寬慈悲念生求進志訓誨後昆莫迷六趣)。】


「　業憂苦述觀」


【(業學經論憂不造修苦行者居先述作乎為首觀万緣事一剎
那間)。】

「　亨運休齊祐」


【(休息樊籠運以根力齊登果位亨祐千齡)。】

「　協留古佛寬」


【(迦葉佛時寬宥規繩留彼古風契協真理)。】

「　生訓求迷舊」


【(生空智起
求證之階先断其迷次祛舊謟訓於未悟咸得菩提)。】


「　憂苦述觀亨」


【(憂填王時親觀切利於苦述本亨達玄源)。】

「　運休齊祐協」


【(齊上善德協調御情運解脫之舟祐寧休之慶)。】

「　留古佛寬生」


【(古往過去佛生中國寬仁厚義留傳戒香者也)。】

「　訓求迷舊業」


【(訓求道輩
莫迷嗔業舊證等流永超彼岸)。】


「　苦述觀亨運」


【(觀諸友苦述以四禪湏至運通方亨正覺)。】

「　休齊祐協留」


【(齊資粮位休銷煩𢙉協諸聖諦祐尓小根留此定身候見彌勒)。】

「　古佛寬生訓」


【(生他方土柔和得寬佛訓二乘古而同悟)。】

「　求迷舊業憂」



【(舊游印度憂路崎嶇既未釋迷求除業)。】

述字拘就苦字倒廻文



「　述苦憂業舊」


【(玉帙金文談憂及苦詮述品業沃舊芽莖似谷傳音照圓
共鑒)。】

「　迷求訓生寬」


【(法求貞妙信惠增生教訓學徒顏垂寬厚沉迷銷爍誓志
修行)。】

「　佛古留協祐」


【(佛摽上德古往歸依身務協和遵留仰仗當來浩刼
禧祐必臻)。】

「　齊休運亨觀」


【(七支道齊九緣觀察運堅止偽舉直扶亨啟欝
開通眾休積集)。】


「　苦憂業舊迷」


【(苦枝憂葉塵籠之未了迷襟業盖舊煩精進之惣令
殞削)。】

「　求訓生寬佛」


【(求生淨土發寬恤懷佛演甚深指訓十地聖眾圍遶
放白毫光)。】

「　古留協祐齊」


【(宣敷藏典古昔留存協五乘言齊獨覺行以晤
可祐適悅情田)。】

「　休運亨觀述」


【(觀相知機規摸雅述權𢖍赴運各逐詢從
亨即藂卉馨香休乃百祥振美)。】


「　憂業舊迷求」


【(舊善殊勝輕業何拘憂兼與迷頓伏弃捨歡喜之路清整
堪求)。】

「　訓生寬佛古」


【(過去燃燈古之佛号雙空巨播比量恒寬訓誨眾生令飲
甘露)。】

「　留協祐齊休」


【(用協於真留恩感願護助曰祐平等稱齊瞻禮勿休
趣涅槃樂)。】

「　運亨觀述苦」


【(運動功高遐邇之暫無継滯觀于苦海拯溺之
永使亨騰分述聆經欠曩解脫)。】


「　業舊迷求訓」


【(舊種新業遇潤芬芳色擁迷陰訓歸正性遠求近獲曉會
幽微)。】

「　生寬佛古留」


【(有生之質寬緩之容覩佛咸忻留心匪忘仰重之旨古今
自然)。】

「　協祐齊𠇲運」


【(施以二財湏協化行長空朗日降運齊明衛祐潛舒

休符著)。】

「　亨觀述苦憂」


【(觀慈之聲述於爽意亨令愈苦忍以捐憂
四大調和出諸垢障)。】


「　舊迷求訓生」


【(舊散迷處利刃爰生求之即速達菩提訓之乃早成檀度
六根絕染三昧熙怡)。】

「　寬佛占留協」


【(一體湛寂寬廓難窮万古澄虛千佛不離
協色留智還名報身)。】

「　祐齊休運亨」


【(嚴齊應運思夜摩之天主凝神集祐
資亨想兜率之薩埵示諭寧休掃塔塗灑𠑽彰)。】

「　觀述苦憂業」


【(悲觀拔苦
慜述除憂在纏之業惑既消入位之崇賢是託)。】


「　迷求訓生寬」


【(迷於正理智亦難生求垂雅訓之規寬演調柔之範)。】

「　佛古留協祐」


【(佛協於徧照圓常凝湛譽超於萬古經留於鹿園龍藏惠祐益
邁於千齡)。】

「　齊休運亨觀」


【(觀像設之休慶宇內齊懽亨教運之興隆寰
中皆恱也)。】

「　述苦憂業舊」


【(述於苦本冀𣫆新憂省於業因令窮舊報)。】


「　求訓生寬佛」


【(佛為童子求半偈而尚捨全身訓示眾生寬慜濟而終成正覺)。】


「　古留協祐齊」


【(古風齊於道德留朴素以牧民聖化協於𠃵坤著玄功而
祐物)。】

「　休運亨觀述」


【(運六神通亨變化而奚休拯救述七才辯觀根機而
施設權方)。】

「　苦憂業舊迷」


【(初禪出苦淨業昇而迷不拘一定離憂舊障
消而達非礙也)。】


「　訓生寬佛古」


【(今賢効於古佛嚴訓深仁此世修於來生寬崇朗善)。】

「　留協祐齊休」


【(妙道靡齊留布協和之典佳休豈等俱臻福祐之禎)。】

「　運



【(運轉法輪敷揚苦集先述勸觀始亨作證)。】

「　憂業舊迷求」


【(迷歷僧祇盖憂縈縛於故業募求真諦乃怡解脫於舊纏)。】


「　生寬佛古留」


【(佛發洪誓顯古往之利生寬唘宏悲留茲時之潤物)。】

「　協祐齊休運」


【(協丕圖之嘉運良祐而庇廕八荒齊大慶之豊年殊戩而休祥
四海)。】

「　亨觀述苦憂」


【(亨十号逍遙之境庶士忻觀述三界逼迫之憂誨人
猒苦)。】

「　業舊迷求訓」


【(元舊何迷創由業識欲求解了玄訓何依)。】


「　寬佛古留協」


【(古代娑羅之佛寬猛統於星辰昔留熾盛之言協順禳於
宿曜)。】

「　祐齊休運亨」


【(運無緣之慈意同地久以寧休亨有作之祐囙齊天
長而匪朽)。】

「　觀述苦憂業」


【(觀身實相憂苦弗侵述曉靈源業尤自釋)。】

「　舊迷求訓生」


【(曩迷曠刼雨花之訓希逢求悟多生震雷之音舊著)。】
御製蓮華心輪廻文偈頌卷第十五

甲辰歲高麗國大藏都監奉
𠡠彫造


