











入菩薩行論廣解卷十


庚四、由迴向支之門，釋學佈施之理，捨身財善根利他。分
二：

辛一、釋論文；辛二、出品名。初中分三：

壬一、總明迴向一切有情入菩薩行；壬二、廣釋迴向；壬三、
念恩禮敬。今初：


「　造此入菩薩行論，
　我今所有諸善根，
　悉以迴向諸眾生，
　願速趣入菩薩行。」



我今造論，總攝一切經所詮義，悉為一補特伽羅成佛之道及
果，以修圓滿三士道次第之理，趣入菩薩行，細為論列，所得善
根，及於此論解說聽受，思維其義，所有善根，悉以迴向一切眾
生，願於菩薩行如理修行也。如《海慧菩薩請問經》云：「猶如滴
水入大海，大海雖乾水不盡。菩薩迴向善亦爾，未證菩提終不

盡。」亦如上文所述諸能與小果之善，能與廣大果，若不迴向暫時
即盡之善，終不竭盡且復增長，思維迴向功德，雖作小善亦應勤
為一切有情迴向無上菩提。《般若經》云：「一切善根，不應迴向，
不證一切種智，而迴向聲聞獨覺位。」其善以通達如第九品所說
三輪體空之般若力所攝持之體性中而作迴向與發願，雖無大差
別，特於求所欲果之欲為發願，特於因之諸善轉為其果之因之欲
為迴向也。

壬二、廣釋迴向。分三：

癸一、迴向利他；癸二、迴向自利；癸三、迴向安樂生源聖教
增盛。初中分二：

子一、迴向世間義利；子二、迴向出世義利。初中分四：

丑一、迴向息滅病等苦；丑二、迴向息滅惡趣苦；丑三、迴向
善趣；丑四、結明迴向一切有情。初中分二：

寅一、迴暫時安樂；寅二、迴向究竟安樂。今初：


「　所有諸方世界中，
　若身若心苦逼者，
　以我所作諸福德，
　願得安樂廣大海。」



所有諸方，若身若心，苦受攝持之病，願以我所有安樂福德，
今於彼病悉得解脫，獲得喜樂充滿如海。

寅二、迴向究竟安樂：


「　盡其所有輪迴際，
　此樂終當不失壞，
　願諸眾生恒得受，
　菩提大樂無窮盡。」



願是諸眾生，盡輪迴際，其樂終不失壞，最後證得無上妙樂，
恒流不斷。此四句頌之第一句有譯本作「乃至未證大覺中」義
同。

丑二、迴向息滅惡趣苦。分三：

寅一、息地獄苦；寅二、息畜生苦；寅三、息餓鬼苦。初中分
二：


卯一、迴向速息苦；卯二、迴向依他力息苦。初中分三：

辰一、總迴向息苦；辰二、息寒地獄苦；辰三、息熱地獄苦。
今初：


「　盡其所有世界中，
　所有一切諸地獄，
　其中所有諸有情，
　願皆安樂咸歡喜。」



願盡虛空際所有世界諸寒熱地獄等，其中所有一切有情，地
獄之苦，悉皆息滅，受安樂剎界之樂而生歡喜。

辰二、息寒地獄苦：


「　寒凍苦切得溫暖。」



諸疱等八寒地獄，為寒苦之所逼切者，願生安樂而得溫暖。

辰三、息熱地獄苦。分四：

巳一、迴向以從菩薩二資糧雲出生之水息苦；巳二、息近邊
地獄苦；巳三、滅地獄處所體；巳四、迴向滅近邊地獄餘苦。今
初：


「　從於菩薩妙大雲，
　出生無盡妙花雨，
　熱惱苦逼悉清涼。」



從菩薩積二資糧悲心大雲出生無盡之雨，熱惱苦逼者願悉
得清涼也。

巳二、息近邊地獄苦：


「　近邊地獄劍葉樹，
　對彼願為旃檀林，
　丘陵挺植諸荊棘，
　願悉萌生如意樹。
　鷗鷺鳧鷖鴻鵠珍禽等，
　和嗚哀雅翔舞以莊嚴，
　芬馥異香妙蓮廣大海，
　願諸地獄轉變咸安樂。」



熱地獄近邊獄中，有劍葉林，對彼地獄有情，願轉成帝釋歡
喜園中，可愛歡樂林苑。鐵山丘陵，其樹生刺如鑽下垂，願悉轉
成出生一切需欲之如意樹，於其樹上鷗鷺鳧鷖鴻雁出和雅音以
為莊嚴。以具足芬馥妙香之池沼，令地獄方所，悉享安樂也。


巳三、滅地獄處所：


「　爐炭煻煨轉為珍寶聚，
　熱鐵地基琉璃一掌平，
　眾合諸山轉為無量殿，
　供養十方如來滿中住。
　所有熾熱鐵丸刀劍雨，
　從今轉成花雨降繽紛，
　等活瞋心刀劍互斬斫，
　願令天花互散起慈心。」



熱地獄熾然炭聚，願亦轉成種種寶聚，熱鐵地基願亦轉成悅
意琉璃地基。如羺頭等眾合諸山願皆轉成供佛之無量宮殿，如
來充滿其中。所有熾熱鐵丸刀劍，從今願皆轉成花雨，又等活等
互相斬斫者，亦願從今為嬉娛故以花互投。

巳四、迴向滅餘近邊地獄苦：


「　無極大河大猛火流沉溺者，
　肌肉糜爛骨上如開古姆花，
　以我善根力故願得天人身，
　共諸天女澡浴池中徐灌浴。」



沸水怒潰之無極大河，猶如猛火，諸沉溺其中者，肌肉糜爛，
骨上如古姆花色，是諸眾生，願以我善根力轉得天身，共諸天女
住於浴池中徐徐灌浴遊戲。

卯二、迴向依他力息苦。分四：

辰一、願以金剛手力息苦；辰二、願以觀音悲心息苦；辰三、
願以文殊神通息苦；辰四、願以餘諸大菩薩力息苦。今初：


「　異哉何故此中獰惡閻摩獄卒鵰鷲皆懼懾，
　黑暗盡除悉生安樂是誰神力具此大威能，
　翹首仰觀瞻見空中持金剛手威光赫然住，
　生大歡喜由斯勢力離諸罪垢隨彼願往生。」



地獄中住之諸有情，忽然離苦作是思維此地獄中，損害我等
閻摩獄卒鵰鷲等類兇惡無比，何故恐怖？一切黑暗悉皆盡除，身
心安樂，是誰之力令其生起？仰觀虛空見虛空中，執金剛手威光

赫然而住，於彼依怙而作皈依。由是極歡喜力，先積之罪悉皆出
離，願即隨彼往生也。

辰二、願以觀音悲心息苦：


「　降樹香水攙和微妙天花雨，
　地獄猛火頓熄淅瀝得清涼，
　思維忽爾安樂適悅是何故，
　願諸地獄有情見執蓮花母。」



復次降攙和香水之花雨，見地獄猛火，淅瀝漸熄，諸地獄有
情，作是思維，我等何故忽然安樂適悅？觀之願見手執蓮花之觀
世音也。

辰三、願以文殊神通息苦：


「　諸伴勿得恐怖願速來至我等所在處，
　以誰神力諸苦悉離忽然安樂生，
　一切眾生普皆救護菩提大悲心奮發，
　五髻童子威光赫奕能施無畏者降臨。
　汝今應以帝釋天冠供彼足下妙蓮花，
　大悲淚眼頂上天花繽紛無數降如雨，
　可愛樓閣百千天女韻音歌揚我今見，
　嘩然相喚願諸地獄有情如是見文殊。」



結伴者呼諸伴侶，來此來此地獄諸怖畏者願速來此，我等此
處，是誰之力，諸苦悉離，心無怖畏，安樂勢力降臨於此？生起普
救一切眾生光明慈悲之母，頂具五髻童子，光明熾然能令我等心
無怖畏者降臨於此也。呼喚而來，復謂諸伴侶云：汝今當觀諸天
以寶冠供其足下蓮花，於具足大悲淚眼者頂上，降多種天花積聚
之雨，百千天女歌揚贊韻，悅意樓閣隨身與俱，願地獄有情見施
安穩之文殊，如是嘩然相喚也。

辰四、願以餘諸大菩薩力息苦：



「　願祈以我如是所作諸善根，
　如普賢等菩薩離障妙樂雲，
　降法具足妙香清涼甘露雨，
　地獄有情現前觀見歡喜生。」



如是以我之善根，願諸地獄有情，見普賢彌勒地藏虛空藏等
諸大菩薩，具願力者，從無障之雲，降注清涼妙香之雨，現前皆歡
喜也。

寅二、息畜生苦：


「　願諸一切旁生類，
　遠離互相吞啖怖。」



以自他所有善力，願諸畜生，離互相吞啖之怖畏。

寅三、息餓鬼苦：


「　願諸餓鬼得安樂，
　猶如北俱盧洲人，
　大悲自在聖觀音，
　從手降注白乳流，
　施諸餓鬼得飽足，
　浴體常恒淨無垢。」



願諸餓鬼咸皆安樂，衣食受用，隨意出生，如北俱盧洲之人。
聖觀自在，手中降注甘露乳流，諸餓鬼食之飽滿充悅，浴之恒得
清涼也。

丑三、迴向善趣。分二：

寅一、迴向離苦：寅二、迴向得樂。初中分四：

卯一、迴向無諸根不具及胎孕苦；卯二、迴向無貧乏憂惱苦；
卯三、迴向無病苦及怨憎會苦；卯四、迴向息滅行旅之苦及非人
損害。今初：


「　願諸盲者能見色，
　願諸聾者能聞聲，
　願諸孕婦無災損，
　猶如天女幻化生。」



願諸盲者目能見色，願諸聾者常能聞聲，願諸孕婦無災而
產，如天女幻化生也。

卯二、迴向無貧乏憂惱苦：



「　願諸裸露得衣被，
　願諸飢虛得餱糧，
　願諸渴者得淨水，
　甘美芬芳亦清涼，
　願諸貧匱得寶藏，
　願諸憂惱得歡忻，
　願頹喪者皆振奮，
　所作堅毅悉圓成。」



諸無衣裸露者願其得衣，諸飢餓者願得色香味具備之食，諸
渴者願得淨水，甘美飲料。諸匱乏資具之貧乏人願得財寶，諸失
其所欲憂惱衰損者願得歡喜，諸失壞圓滿心灰意冷者，願復振
奮，不為憂苦壓伏，勇力堅毅成就圓滿。

卯三、回向無病苦及怨憎會苦：


「　所有病因苦有情，
　迅速痊好具力興，
　一切有情無病者，
　長時健康無災患，
　諸恐怖者願無畏，
　諸繫縛者願解脫，
　諸無力者願具力，
　互相愛念起慈心。」



盡其自他所有善力，願一切病苦有情，速離病苦，眾生身心
無餘諸病，悉皆常不發生，諸怖畏怨敵者願無怖畏。諸無自在為
他所繫縛者，願從繫縛而得解脫。諸少自在無威力者願具威力，
且互相愛念作親友饒益想也。

卯四、迴向息滅行旅之苦及非損害：


「　願諸一切行旅客，
　諸方隨處常安樂，
　遠行所求一切事，
　不勞勵力皆成就。
　願諸船舶航行者，
　意所希求定成辦，
　安抵水濱止泊處，
　親知會聚皆歡喜。
　願諸漂泊憂惱原，
　歧路能逢勝伴侶，
　盜賊虎狼怖畏無，
　不勞疲苦達其行。
　曠野迷途恐怖中，
　愚蒙衰老無依怙，
　睡眠醉夢極狂癡，
　願乞諸天為佑護。」




商賈等十方行旅者，願於諸方悉得安樂，為何事而往，其事
不勞勵力即得成辦。為求寶等入於大海，住船舶舟航之內，如意
成就，安抵水濱，親知歡聚。憂惱曠野等，歧途漂泊者，願遇令得
安隱之伴侶，無盜賊虎狼之畏，無諸疲苦安穩而往。於曠野中迷
失道路，恐懼愚迷，衰老無依，睡眠醉夢極狂癡者，願善類諸天為
作佑護也。

寅二、迴向得樂。分二：

卯一、總為人迴向；卯二、別迴向出家。初中分三：

辰一、迴向得圓滿；辰二、迴向入正道；辰三、迴向暫時富樂。
初中分四：

巳一、迴向得暇滿所依受用圓滿；巳二、迴向無逼惱威光圓
滿；巳三、迴向色相圓滿劣轉成殊；巳四、迴向善法圓滿。今初：


「　願悉脫離諸無暇，
　正信智悲皆具足，
　飲食受用資糧圓，
　世世恒常存正念，
　寶藏充滿遍虛空，
　受用常不感缺乏。」



修行正法善得人身，離八無暇，正信般若，利他意樂悲心具
足，飲食受用完全圓滿，生生世世常存正念。一切受用匱乏者，
如得虛空藏三摩地，受用常無缺乏也。

巳二、迴向無逼惱威光圓滿：


「　無爭無損而自在，
　安然如意而受用，
　若誰有情威光小，
　從此威光增雄偉。」



願彼此無爭，不為他所損惱，自在受用。為他人所輕賤之有
情，威光小者，願其威光增長雄偉也。

巳三、迴向色相圓滿劣轉成勝：


「　遁世苦行形鄙陋，
　轉變可愛好身圓，
　所有世間諸婦女，
　願皆轉變得男身，
　願諸卑賤得高位，
　亦能摧諸我慢心。」




以寒熱等逼苦其身之苦行者，身形陋劣，願彼悉得圓滿妙
身。所有世間婦女，願彼悉皆轉女成男。卑種下賤者，願得高
種，得已復能摧伏我慢也。

巳四、迴向善法圓滿：


「　我今以此諸福德，
　迴向無餘諸有情，
　願悉斷離一切罪，
　恒常安住善法行。」



以我所修菩提心等之福德，迴向無餘有情，所有斷命等罪障
違緣悉皆遮止，恒常能行善法也。

辰二、迴向入正道。分二：

巳一、修解脫道意樂加行完全圓滿具足之願；巳二、順緣全
備違緣不遇之願。今初：


「　菩提妙心永不離，
　菩薩大行恒勇毅。」



願一切有情，不離菩提心，於菩薩行具足勇毅。

巳二、順緣全備違緣不遇之願：


「　普為諸佛所護持，
　諸魔事業皆除斷。」



願自緣普為善知識諸佛之所護持，能作中斷諸魔事業悉皆
除遣也。

辰三、迴向暫時富樂。分三：

巳一、迴向長壽器世間清淨；巳二、迴向饒益之人充滿受用
安樂剎土；巳三、迴向所需資具圓滿損害消滅。今初：


「　願彼一切諸有情，
　壽量綿長終無盡，
　恒常享受諸安樂，
　死字言聲亦不聞。」



願彼一切有情，生善趣已，長壽無量，彼長壽者，復常受安
樂，死字言聲亦不聞也。


「　如意樹林歡喜園，
　諸佛佛子悉充滿，
　宣揚正法微妙音，
　願令諸方悉普聞。
　願令大地一切處，
　悉無砂礫及丘陵，

　平如手掌琉璃淨，
　輕軟柔和自性成。」



如意寶樹歡喜園林，諸佛佛子充滿其中，聽聞宣說正法，說
法之音，願諸方悉充滿也。一切方所剎土廣大，無砂礫荊棘，平
如手掌，琉璃自性輕軟柔和之所成也。

巳二、迴向饒益之人充滿受用安樂剎土：


「　眷屬輪圍眾會中，
　菩提薩埵極眾多，
　以自妙善為莊嚴，
　如是地上願安住，
　水鳥樹林與光明，
　乃至從於虛空中，
　說法如流聲不絕，
　願諸有情常值遇，
　一切如來諸佛子，
　願以無邊妙供雲，
　供養眾生無上師。」



說法眷屬輪圍中，有眾多菩薩，以自妙善圓滿功德，而為地
上莊嚴，安住其中。如得自在之菩薩，一切有情從水鳥樹林及虛
空中，常聞法音，恒流不斷。願諸有情常時值遇諸佛佛子。願以
無邊供雲大海，供養眾生無上師佛也。

巳三、迴向所需資具圓滿損害消滅：


「　諸天應時降甘雨，
　願諸禾稼悉豐盈，
　願王理國皆如法，
　願世康樂皆繁榮，
　藥餌具力有神效，
　誦持密咒悉地成，
　願彼空行藥叉等，
　悉皆慈愍具悲心，
　有情悉皆無痛苦，
　亦無罪垢無逼惱，
　更無怖畏及侵陵，
　無一有情不安樂。」



修行順緣中，天降時雨，禾稼豐盈，自在人王如法治國，諸世
間人安樂繁榮。諸藥具力，能愈疾病，持誦能成息災增益等悉之
密咒者，如其所需，隨語能成。空行夜叉野獸等，悉具慈心，迴向
離非所欲一切有情，身無諸苦，心無怖畏，亦不為他之所輕賤，願
無一人不安樂也。


卯二、別迴向出家。分五：

辰一、總迴向僧伽；辰二、迴向比丘；辰三、迴向比丘尼；辰
四、迴向戒德圓滿；辰五、迴向受用樂果。今初：


「　諸僧伽藍持誦者，
　誦持增上善安住，
　僧眾和合心和順，
　一切僧事如法成。」



安住僧伽藍中，諸僧眾等，讀誦經論，宣揚廣佈，妙善安住。
僧眾常時，於善所作，合和一心。僧伽利生等事，隨其所欲，願悉
成辦也。

辰二、迴向比丘：


「　諸比丘欲護學處，
　願得清淨阿蘭若，
　願諸散亂皆遠離，
　寂靜修心輕安起。」



願諸比丘，欲守護學處，無失壞者，能為律儀之障，身之憒鬧
亦願寂靜，得清淨阿蘭若。心之散亂一切遠離，身心極調柔安
樂，以為莊嚴，願以心輕安而修善法。

辰三、迴向比丘尼：


「　諸比丘尼具四緣，
　遠離鬥爭無災害。」



願諸比丘尼具足如法利養，鬥爭及他所侮弄等災害悉離也。

辰四、迴向戒律圓滿：


「　如是一切出家者，
　願持淨戒皆無損，
　若犯律儀速還淨，
　願令罪根常消盡，
　獲得安樂善趣生，
　仍住禁戒無少損。
　諸有智者咸恭敬，
　諸分術者應器盈，
　身心相續咸清淨，
　名稱普聞遍十方。」



如是諸出家者，願究竟律儀無損。若於戒稍有違犯，願即於
彼生起憂悔，常時令罪消盡。以此之故，後世亦復能得善趣，於
彼復持戒不失。願世間人，於諸有智者恭敬承事，諸乞食者，皆
得利養。相續無我慢等，普皆清淨，遍於十方具足美善名聞。


辰五、迴向受用樂果：


「　惡趣苦痛不再經，
　亦不勞修諸苦行，
　依於勝天微妙身，
　願速咸皆成正覺。」



願不受惡趣之苦，三門事業，不須猛烈難行，即得超勝諸天
異熟之身，具足成就一切智之增上生之七種功德，願彼諸善巧
者，速成正覺也。

丑四、結明迴向一切有情：


「　願彼一切諸有情，
　數數多次供如來，
　如來妙樂不思議，
　願彼常時皆具足。」



願以所有善力，令一切有情，多次恭敬供養如來，依彼學菩
薩行，常具足諸佛無邊安樂也。

子二、迴向出世義利。分三：

丑一、迴向成辦諸菩薩所許義利；丑二、迴向如來事業究竟；
丑三、迴向成辦聲緣所許義利。今初：


「　諸菩薩眾利眾生，
　悲心憶念咸成就。」



依此造論等善根，願諸菩薩，為一切有情，分位究竟利益事
業，如其悲心所憶念者，悉皆成辦。

丑二、迴向如來事業究竟：


「　依怙悲心所憶念，
　願諸有情悉圓滿。」



有情依怙一切如來，所有悲心憶念，欲諸有情具足一切安樂
之事，願彼安樂於諸有情，悉圓滿也。

丑三、迴向成辦聲緣所許義利：


「　如是獨覺及聲聞，
　願令悉皆得安樂。」



如是願諸緣覺及諸聲聞，亦得涅槃安樂。

癸二、迴向自利。分四：

子一、願得分位之果；子二、願為文殊親所攝受；子三、願安
住菩薩行；子四、願利他究竟。今初：



「　願我亦由文殊恩，
　速得登於歡喜地，
　生生正念無忘失，
　常得出家修梵行。
　願我亦得饔飧具，
　少須稻麥以支身，
　生生常住阿蘭若，
　一切圓滿具足成。」



承此諸善之力，願我亦由文殊之恩，乃至登歡喜地，於一切
生中正念不忘，常得出家成功德器。願我亦得少須食物青稞等，
支身續命，安樂存活，一切生中，身心遠離憒鬧，住阿練苦，獲
得具足一切圓滿。

子二、願為文殊親所攝受：


「　任何時中或欲見，
　及有少許欲問者，
　於所怙主妙吉祥，
　願無障礙常得觀。」



任何時中，欲觀佛經，或具義文詞，稍有欲問者，即於依怙妙
吉祥，現前親見，無有障蓋，無間即見也。

子三、願安住菩薩行：


「　十方虛空盡邊際，
　有情普利修習故，
　文殊如何所行為，
　願我行為亦如是。」



為成辦十方盡虛空界一切有情，分位及究竟義利故，所有文
殊如何所作，願我亦如是行也。

子四、願利他究竟：


「　乃至虛空世界盡，
　乃以眾生界盡時，
　此中願我恒安住，
　盡除一切眾生苦。
　願諸一切眾生苦，
　悉皆成熟報我身，
　願諸一切菩薩僧，
　令諸眾生享安樂。」



乃至何時有生死輪迴，乃至何時有流轉輪迴之眾生，爾所時
中，願我恒常安住，盡除一切眾生之若。隨諸眾生有何苦果，願
彼悉於我身成熟，願以菩薩僧力自性，令諸眾生悉受安樂也。

癸三、迴向安樂生源聖教增盛：



「　療有情苦唯一藥，
　一切安樂出生處，
　聖教恒常住世間，
　為諸供養承事處。」



依所有善根之力，願除眾生一切苦之唯一妙藥，生眾生一切
樂之無盡泉源，正士大覺世尊聖教，盡輪迴際，久住世間，為眾生
所恭敬供養。

壬三、念恩禮敬：


「　以誰殊恩發善心，
　聖妙吉祥恭敬禮，
　以誰殊恩我宣揚，
　我亦敬禮善士師。」



為正因之殊勝善知識，賴其恩德，我始得修菩提心，學菩薩
行，乃以彼為所詮，而造此論，如是善心發起之正因，聖妙吉祥，
我今禮敬，賴其恩德，安立我於學處，且由生起聞思修等觀證之
門，於我相續，宏揚善法，於是諸善知識我亦敬禮。

此最後一品，特於分位究竟諸願以猛利慾心為能令轉變之
迴向，廣釋身財善根捨以利他，學佈施之理，前已於他處釋學佈
施之理，故不另作學佈施品。

攝頌云：聞思修等所有一切善，乃至禮敬供養少善根，恒流
無盡輾轉增長故，迴向莊嚴咸令歡喜生。

辛二、出品名：

入菩薩行論廣解佛子津梁釋普皆迴向品第十

甲四、結義。分二：

乙一、明論主；乙二、明譯師。今初：

《入菩薩行論》者，大阿闍黎辛達德瓦寂天，為極尊文殊親所
攝受，棄王位如塵土，具足眾多希有妙行，圓滿一切菩薩行處，特
修無上瑜伽極無戲論成就金剛持位者之所作也。此之文義，善
說圓滿。

乙二、明譯師：

印度堪布薩瓦惹德瓦一切智天，乃德聚譯師，參考迦濕彌羅

本抉擇。後有印度堪布達馬喜瓦扎法賢及譯師寶賢善為翻譯，
參考抉擇。後有印度堪布釋迦慧，及譯師寶賢，依後藏本及註
解，譯註抉擇。又於後時尼泊爾班尺達，尼泊爾人所謂巴登達
巴，小一切智，及所謂所馬的格底妙慧，與西藏譯師釋迦比丘具
慧般若，對照迦濕彌羅本善為譯述，說聽抉擇。宜譯之白文，及
註釋之根本頌，多有不同，根本頌文諸譯亦多不同，詳辨其義而
安立也。


「　執持能仁淨戒殊勝位，
　慧劍摧伏異部盡無餘，
　勇心大士佛子寂天師，
　妙論僅能恭謹釋文義。
　往昔此土雖多廣開解，
　如列星聚閃爍露微明，
　殊勝諸聖所行解脫道，
　未能顯明離邊因緣生。
　具足無比法眼無上師，
　大悲自在慧解越群倫，
　名聞十方千輻光明耀，
　正士善友妙說為榘繩。
　中觀緣生離二邊深義，
　如其依怙龍猛所開示，
　佛護月稱寂天諸論師，
　同一密意如是顯明釋。
　佛子正士妙語難了達，
　慧心劣小修行勢力微，
　若其此中叢積諸訛謬，
　願祈上師諸聖垂赦愍。
　此中所有勤苦所生善，
　生死涅槃繫縛諸眾生，
　願皆趣此菩提妙心行，
　悉皆證得無住涅槃位。
　我亦從今生生世世中，
　能仁淨戒清淨能受持，
　菩提妙心永永不離失，
　有暇圓滿所依心要成。」



此入菩薩行論廣解佛子津梁者，從眾生導師具足三戒顯密
經典聽聞究竟法令福德師，多次請問，復依擔荷聖教大寶，無有
疲厭深入顯密所攝教典精義，於三學處歡喜勤奮，善知識虛空
賢，及名稱獅子師二人，從蒙古西康而來，獻花供養再再勸請，名
稱獅子師，特獻廣大花供慇勤勸請，從大佛弟子極尊正士古馬[冒-目+阿]

馬底座前，及濁世大一切智賢慧名稱吉祥妙善座前，依於常時頂
戴足塵之思，而說其理，比丘達馬仁卿作於荒山伽藍尊勝洲。刊
行者，勤戒持教寶法王也。

以此迴向聖教大寶，依一切門於一切處，宣揚廣大，永永安
住，一切吉祥。


一九五一年依成都護國金剛道場所攝鐵
相寺僧伽藍安居期中譯述圓滿。


漢譯入菩薩行論廣解後記


論師寂天，公元八世紀時，蘇羅室蹉國王子。即位前夕，遁
至東印度，後去那爛陀寺依勝天出家。其治學著作，初為《經
集》，乃博覽群經廣集要義之心得；次為《學集》是從《經集》中提
煉出來依解起行之學處；《入菩薩行論》又為依解起行之入門要
點，堪稱寂天畢生治學之結晶。故藏傳佛教，行人均奉為圭臬。

北宋太平興國時天息災（公元？～一零零二）偕施護來中
國，曾將此論譯為漢文，題名《菩提行經》。謂係龍樹菩薩所造，
共四卷，八百三十餘頌。已收入藏經，文較艱澀，且無註解，不便
研學。

解放前夕，隆蓮在上能下海老上師門下。承賜與藏文本《入
菩薩行論廣解》，並受命迻譯。寂天論師之頌文妙諦連篇，傑操
大師之廣解精深簡要。奕世之後，始獲拜讀。不揣固陋，謹將全
書譯藏為漢，繕呈上師鑒閱，幸蒙審可。原書頌文，共九百一十
五頌，分為十品，約二萬五千字，廣解部分約十二萬餘字。

時為建國之初。雖四郊聿靖，匕鬯無驚；而萬象方蘇，幽微
有待。此稿遂藏於篋笥，幾易星霜。十年浩劫一帙癰存，倏歷半
世紀矣！學行無似，仰愧先哲。始計簡印，以充四川尼眾佛學院

教材之用。先複印手稿，送請趙樸初會長審評，幸蒙不遺細流，
為交金陵刻經處付印。

此書係照藏譯原本直譯，頌文句有長短悉依藏文。惟是頌
文並附有廣解之漢譯，實為首試，詞義必有不盡通暢。訛誤之
處，尚祈當代賢達，賜予指正。

所冀師長慈恩，檀那厚德，見聞隨喜，儻循般若之行，戴識含
靈，盍涉菩提之海。

隆蓮謹誌

一九九五年八月