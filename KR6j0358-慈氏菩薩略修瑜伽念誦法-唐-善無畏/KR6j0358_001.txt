











No. 1141
慈氏菩薩略修愈誐念誦法卷上


　青龍寺山林院一切經

慈氏菩薩略修愈誐入法界五大觀門
品第一(并)
大興善寺三藏沙門善無畏奉　詔譯


「　稽首𡲼嚕左曩佛
　一生補處妹怛唎(二合)耶
　四智四波羅蜜多
　八大有情摩訶薩
　五部諸明定慧相
　諸波羅蜜男女像
　十方護世天王眾
　我今盡皆稽首禮
　為利一切修愈祇
　速成慈氏大悉地
　為修無生說愈誐
　樂求有相兼說相
　有無二相同一體
　文字觀照實相智
　三種波羅壞無相
　身口意業成三密
　三密即成應化法
　五輪五智是五分
　五分盡攝法界輪
　是故我今禮愈誐
　愈誐即是慈氏尊
　是故我今修愈誐
　速證慈氏同一體」



若欲現世不捨色身。速證慈氏宮同會說法。
得大悉地者。必依此愈誐念誦。必獲無上大
悉地。若欲依此法念誦。先觀淨法界心三昧
耶。頂上智火輪狀如日初出。色赫奕三角。漫
荼攞其形如左。<img:>

淨法界心真言曰。

納莽三滿多[慕*骨]駄腩(一)覽(二一遍)


如頂上觀三角智火遍身燒盡。五蘊皆空唯

有空寂。從中觀金剛座。腰已下紫磨方。金
剛輪其形如左。<img:>

金剛輪真言曰。

納莽三滿多[慕*骨]馱腩(一)遏(二一遍)


號曰金剛輪座。

從金剛輪上觀水輪。色白如賞佉。其形如滿
月圓形如左。<img:>

水輪真言曰。

納莽三滿多[慕*骨]馱引腩(一)[文*感](二一遍)


號曰水輪。

又從水輪上當心中想智火輪。三角赤色尖
頭向上。號曰一切智心。其形如左。<img:>

火輪真言曰。

納莽三滿多[慕*骨]駄引腩(一)囕(二一遍)


又於眉上觀半月仰輪狀。若黑風靉靆垂雲。
又其形如左。<img:>

風輪真言曰。

納莽三滿多[慕*骨]駄引腩(一)含去聲(二一遍)


又於頂上觀欠字為虛空。具一切色。其
形如左。<img:>

虛空輪真言曰。

納莽三滿多[慕*骨]駄引腩(一)[居*撿](二一遍)


圖五輪形如左。<img:>


觀五輪及以法界眼圖如上。以五智輪嚴身。
普通真言一切佛心印加持五支。即成金剛
不壞無漏智清淨法身。以定慧為日月安置
於眼界。以用法界眼觀。眼遍照十方界。既
身如是。此漫拏攞亦然。以此法界觀五輪。先
觀智火燒除漫拏攞地一切穢惡。其形如左。
<img:>

智火真言曰。

納莽三滿多[慕*骨]馱引腩(一)囕(二一遍)


燒除地穢。已下唯有虛空。於虛空中又觀空
輪。其輪形如左。<img:>

觀虛空輪真言曰。

納莾三滿多[慕*骨]馱引腩(一)[居*撿](二一遍)


又從虛空輪上觀風輪。形如仰月黑色。其形
如左。<img:>

觀風輪真言曰。

納莽三滿多[慕*骨]馱引腩(一)含(二一遍)


又從風輪上想火輪。三角赤色。其形如左。
<img:>

觀智火輪真言曰。

納莽三滿多[慕*骨]駄引腩(一)囕(二一遍)


又從火輪上想水輪。號曰大悲水輪。白如雪
乳色形如圓月輪。其形如左。<img:>

觀水輪真言曰。

納莽三滿多[慕*骨]駄引腩(一)[武*感](二一遍)



又從水輪上觀金剛輪。方形黃色。其形如左。
<img:>

觀金剛輪真言曰。

納莽三滿多[慕*骨]駄引腩遏(二一遍)


如上觀五輪了。即以普通真言及印加持於
地上。即成真實金剛輪。

又觀愈誐海會聖眾。漫拏攞圖形如左。

如上觀五輪及漫拏攞海會已。便誦普通真
言。以普通印加持地。便成真實金剛輪大愈
誐漫拏攞海會。普通真言曰。

納莽三滿多[慕*骨]駄引腩(一)薩囉[武*我]二合

他上欠𪄥捺蘖二合底(二)薩破二合囉醯

𤚥誐誐曩撿薩[武*我]二合引賀(三)


此真言亦於供養中而成普通供養真言。於
五部之中為普供養。其普通手印相者。以定
慧二手十輪相叉齊度。即是普通印。若用此
印加持身。即成金剛不壞之身也。若加持地
上便成金剛地漫拏攞。如此五輪如上。略觀
慈氏菩薩修愈誐漫拏攞。大圓明內更觀九
圓明八金剛界道。其中圓明慈氏菩薩白肉
色。頭戴五智如來冠。左手執紅蓮花。於蓮花
上畫法界塔印。右手大拇指押火輪甲上。餘
指散舒微屈風幢。種種寶光。於寶蓮花上半
跏而坐。種種瓔珞天衣白帶鐶釧莊嚴。於八
圓明中安四智三昧耶等。下漫拏攞品中一

一分明。如上觀以便作三昧耶辟除護身結
界等事。次第而作之。

次說三昧耶真言曰。

鄔𤙖二合[武*我]躭囉二合耽履三莽也


其手印相以智定二手十輪相叉合掌。誦明
五遍加持五處。便成三昧耶身。此名一切佛
心三昧耶印。因以此印生一切印故。先作三
昧耶印。

金剛部三昧耶真言曰。

鄔𤙖二合[武*我]躭囉二合滿陀怛喇二合吒(一)


其印相作前金剛合掌印。便成合作拳繫置心上。當繫心腑時。誦明一七遍。散其合
拳雙下三繫。此名結金剛界印。三繫心已。由
是真言及印力故。能淨三業堅固母地心。

次於持誦處遣除穢觸及為障者。凡獻香花
塗香末香并諸供具。辟除去垢清淨光現增
威作金剛界。結諸方界護身及伴。護居住處
如上所說。有未詳臨事要須一一皆誦真言
作印護持。能使成就無諸障難。當用降三世
尊明王真言及手印而作加持各能成辨諸事
業等。

次誦降三世尊明王真言曰。

鄔𤙖二合𩕳三婆上(一)[武*我]耽囉二合(二)虎𤙖二合(三)



此名降三世明王真言。成辨諸事者。其印相
以智定二手各為拳。竪其風幢掘大空輪入

掌內。以地水火輪三輪押之即成。其印以定
手印置在心上。以智手印用觸諸物。及結地
界四方四隅乃至上下等方。右轉三遍指上
下便成。結十方界訖。次警覺本尊及一切諸
世尊四智四波羅蜜多。從三昧耶起觀瞻愈
[以*宜]者。愍念懃苦憶昔本願降赴道場。

警覺真言曰。

鄔𤙖二合[武*葛]耽羅二合(一)[底*以]瑟吒二合(二)


其手印相。以智定二手地輪鉤鎖相連。屈其
大空令入掌中。以水輪及以火輪雙押大空
輪。風幢向前相著。以掌向上便誦真言七遍。
以印從下發起請本尊。是名發起本尊之印
也。

發請本尊真言曰。

鄔𤙖二合[武*我]耽囕二合糝忙耽急重呼之(一)


其手印相。以智定二手相叉作金剛拳。不解
此拳以智風幢撥智大空。定手亦然。如是三
彈指。誦明一七遍。即成發請。凡請諸尊定
法。心想本尊在覩史陀宮珊瑚殿上。普現色
身三昧耶起。從珊瑚殿上白寶階道場降臨
道場。其形如左。

大圓明內。更有五圓明。四隅四半月輪。八寶
塔。四金剛輪。四金剛杵。界道。其中圓明本
尊慈氏菩薩。次四面智波羅蜜多菩薩。四隅
四內供養等菩薩。其圓明外邊。旋智火光焰。
從空而降其聖者等。皆頭戴五智如來冠。各
執本印契半跏而坐。其慈氏等尊亦如上說。

左手執紅蓮華。於華上置法界塔印。右手作
說法之印。如上是也。莊嚴如上。想已便迎請
本尊。

請本尊真言曰。

鄔𤙖二合[武*我]耽𠻴二合引俱捨耽急重呼(一)


其手印相。以智定二手各作金剛拳。竪二風
幢。以智腕置定手腕上。向外作鉤形而作此
印已。誦明一七遍。三召請既蒙來赴。次請
入道場。

請入道場真言曰。

鄔𤙖二合[武*我]耽羅二合簸捨虎𤙖二合(一)


其手印相。以智定二手作金剛拳。竪二地輪。
二大空交結。右押左。既奉請入已。誦明一七
遍。便辟除尾曩夜迦。示三昧耶。依請而住。

請住真言曰。

鄔𤙖二合[武*我]耽囉二合健引吒惡(一)鈴也


其手印相。以智定二手作金剛拳。竪二地輪
屈二大空輪。雙入掌中。上來發請。乃至歡
喜令堅固而住。真言一七遍。

堅固真言曰。

鄔𤙖二合[武*我]耽囉二合塞普二合吒[武*感](一)鎖也


其手印相。智定二手相拍。便成堅固印。

次應灌沐本尊及己身灌頂。真言曰。

鄔𤙖二合[武*我]耽囉二合[牟*古]迦姹(一)



其手印相。以智手水輪與大空輪相捻。餘輪
直竪按水器上。想沐浴本尊。以印灑尊及己
身頂上。奉獻遏囉伽(二合)香水。想灌本尊頂。
用此印并誦真言三七遍。

昧怛唎(二合)也菩薩修愈誐法奉獻本尊
香花等品第二

復次所有水陸。所生香花寶燈塗香末香燒
香散花等。各以本尊真言加持一七遍。以用
奉獻。先奉燒香。

奉獻燒香真言曰。

鄔𤙖二合[武*我]耽羅二合度閉(一)惡入


其手印相。以智定二手作金剛拳按其香爐
上。持誦真言經二七遍。即成真實香雲。遍
滿十方一切世界。無所不至。廣作佛事。

次奉獻妙花。奉獻妙花真言曰。

鄔𤙖二合[武*我]耽囉二合補澁閉二合唵


其手印相。以智定二手作金剛合掌。用加持
誦真言經一七遍。即成真實寶花。滿十方世
界。作大佛事。成寶花三昧耶身。

次奉獻寶燈真言曰。

鄔𤙖二合[武*我]耽囉二合儞閉(一)儞入


其手印相。以智定二手作金剛拳。竪二大空
置於心上。持誦真言經一七遍。便成寶燈香
燈莽尼寶燈蘇燈香花燈等。遍滿十方一切
世界。普獻智燈供養。

次奉獻塗香真言曰。


鄔𤙖二合[武*我]耽囉二合獻度引(一)虐


其手印相。以智定二手覆掌散舒八輪。以右
手大空輪押左大空輪上。持誦真言經一七
遍。即同塗香三昧耶菩薩。遍周法界無所不
至。供養一切諸佛菩薩摩訶薩。如上諸供養
香花燈塗香等。皆同本三莽耶身無所不至。

次當歸依三寶　次當出罪懺悔　次當隨喜
功德　次當勸請功德常住　次當發母地心
　次當讚歎佛功德　次當讚歎發殊勝上願
　次當運心供養

其歸依三寶者云。願我從今身乃至當坐母
地道場。歸依如來無上三身。歸依方廣大乘
法藏(禮三拜)歸依一切不退轉菩薩大有情眾
(禮三拜)應當如是歸依三寶。

其出罪懺悔者云。自從無始已來。乃至今日
煩惱覆纏。又流浪生死。三種業障造罪無邊。
今日誠心發露懺悔。應當廣懺令使罪滅(禮三拜)
隨喜功德者云。三世如來及諸菩薩為眾生
故。脩無量功德。所有功德我當隨喜(禮三拜)。

勸請常住者云。唯願諸佛久住於世間。依愈
誐理趣無住空囉(二合)復請轉大法輪遍十方
淨土。

發母地心者。始從今日乃至當坐正覺道場。
誓發無上大母地心。誓度無量諸有情類。皆
令免離生死苦海。今所發心。復當遠離我
法二相。我法平等無自性故。應當知是發母
地心。以真言加持。令母地心堅固不退。母地
心不退堅固真言曰。


鄔𤙖二合母地質多(一)慕怛簸二合曩夜引

弭


其手印相。以智定二手作合掌金剛。以發母
地心真言加持。誦一七遍。

次當讚歎者云。誦讚歎真言曰。

迦上莽攞墓佉上(一)迦上莽攞虜引左

曩(二)迦上莽攞引薩曩平(三)迦上莽攞訶

薩跢二合(四)迦上莽攞引婆𤙖二合(五)莽𩕳

迦上莽攞上迦上莽攞糝婆[武*我](六)薩迦上

攞莽攞訖灑二合引攞(七)納[牟*古]斯覩二合上入〔聲呼〕－【丙】聲呼聲呼

底(八)


次當發勝上願者云。願諸眾生多饒財寶。悲
常當勇施具足智慧常懷大忍作善因緣得宿
命智悲念有情。願諸眾生所生之處。獲如是
種種勝事。

次當運心供養。以心運想。水陸諸花無主所
攝。遍滿虛空盡十方界。及以人天上妙塗香
海雲。燒香海雲燈明海雲。幢幡寶蓋種種鼓
樂。歌舞伎唱真珠羅網。懸諸寶鈴。花鬘白拂
微妙磬鐸寶繩羅網。如意寶珠衣服之雲。天
諸厨膳上妙香美。宮殿樓閣寶柱莊嚴。天諸嚴

空。以至誠心如是供養。最為殊勝。是故行
者。以定心而行此法。運心供養。誦持真言
及作手印。如上所想皆悉成就。

運心普通供養真言曰。

鄔𤙖二合薩囉[武*我]二合他欠鶻捺蘖二合底

薩叵二合囉醯𤚥(三)誐誐曩撿薩[武*我]二合引

賀


其一手印相。以智定二手作金剛合掌。置
於頂上誦此真言經一七遍。即成就諸供養
具。以真言及手印護身五處。又於手印上想
一寶蓮花。花上想普通供養種子字撿字
是也。如上所想。一一皆從此一字流出。以
印置頂上。想字作黃金色。放五大色光明。名
供養種子字門。

慈氏菩薩修瑜誐法持誦真言品第三

若欲求慈氏菩薩速證悉地。不變肉色身面
視慈氏。摩頂授記悟無生忍。入普現色身三
昧者。以昧怛唎二合(二合)也菩薩法界印。加持本
尊及己身五支。便成悲氏真體。法界手印
曰。交叉二地水輪於掌中。以二風幢各在火
輪背。令頭著火輪甲下。以二大空竪捻二火
輪上節文。其二火輪相離一寸半許。開二空
輪來去即成。又慈氏菩薩。以法身印真言加
持本尊及愈[宜*以]者。加持五支。即成清淨法
身。慈氏菩薩法身印曰。以地水二輪相叉屈

入掌中。開二火輪竪二風輪相背。屈二空輪。
雙押火中文。火開一寸半許風幢來去。即是
慈氏菩薩法身印。

慈氏菩薩根本真言曰。

納[牟*古]引喇怛曩二合怛羅二合夜引耶(一)納

莫阿哩也二合引[武*我]盧引吉底濕[武*我]二合

羅上引耶(二)母引地薩怛[武*我]二合引耶(三)

莽賀薩怛[武*我]二合引耶(四)莽賀迦上嚕𩕳

迦上引耶(五)怛涅他(六)鄔𤙖二合妹怛唎二合

妹怛唎二合(七)妹怛囉二合莽曩洗(八)

妹怛囉二合糝婆上[尾*(尤-尢+曳)](九)妹怛嚕二合納婆二合上

[尾*(尤-尢+曳)](十)莽賀糝莽也薩[武*我]二合賀(十一)


上件真言同兩印用之。以真言印加持本尊
五支及愈誐者五處。即成法身。然後入大
慈生心三昧耶。真言印即是本尊之體。

次觀本尊慈氏菩薩。住發生普遍大悲心三

昧耶。真言曰。

納莽糝滿多[慕*骨]駄引腩(一)遏[身*(尤-尢+曳)]單

耽耶(二)薩囉[武*我]二合薩怛[武*我]二合引捨也弩

蘖多(三)薩[武*我]二合引賀(四)


其心手印相。以智定二手虛心合掌。以二風
輪屈在二火輪下。餘如依舊。以印加持五支。
即成慈氏菩薩真身。以印印本尊及愈[宜*以]者
五處。然後執數珠合掌頂戴。兩手當心執珠
念誦觀本尊。心上圓明中布列本尊真言字。
一一分明皆放火光。逐日轉之如下圖。觀
遏字變成法界塔。在於圓明中。又轉變
塔成慈氏本尊身。即此尊身即是愈[宜*以]者身。
是故三密轉成三身。故以心置心以心觀心。
如實知自心。即是母地心。初發心時便成正
覺。此心發時便成普現色身三昧耶身。如是
住心安布字輪。輪轉字輪了了分明。從愈[宜*以]
者口出一一真言字安布本尊心月輪中。
從本尊心圓明中流出真言字。入愈[以*宜]者頂
上遍諸毛孔。流出甘露乳光三昧耶。即此三
昧耶變成大圓明。修愈[宜*以]者在其中心。如是
觀之為限。先觀圓明中心遏字名種子。
即是本尊身。然後誦真言。或觀己身即是本
尊坐於大圓明中。自心上復置圓明。如上安
布真言。輪轉漸廣大。遍周法界為一體性。從
愈[宜*以]者心圓明中流出遏字。入本尊心
圓明上。從本尊心圓明上流出遏字。入

愈誐者心中。如是漸漸澄濾即同一體。一一
字皆成諸戒定慧解脫三昧耶形像。又本尊
心圓明上遏字。變成本尊身。觀修愈誐
者頂上。又修愈誐者心圓明上遏字。變
成修愈誐者身。觀本尊頂上如是展轉周遍
法界。成無盡法界普現色身三昧耶身。以真
言輪安布輪轉至於乏極。常作如是觀。若念
誦欲畢漸漸少。復還本身以真言印加持五
支。然後復從初供養香花遏囉伽(二合)等。真言
手印一一如法次第廣作發弘誓願出罪迴向
等。一依如初方便廣作發露懺悔等。盡力而
作了。然後隨意。本尊依前運想。七寶階道。
從道場所出於都史陀天宮善法堂珊瑚殿
上。以車輅奉送慈氏菩薩并諸眷屬。無量天
眾圍繞而去。

奉送本尊真言曰。

鄔𤙖二合[武*我]耽囉二合[牟*吉]引訖灑二合[牟*吉]引(一)


其解界送本尊印者。以智定二手相又作
金剛拳。向頂上解散。是名能所結界解之。亦
能成辨發遣奉送本尊等。隨意送本尊已。重
更結護道場。兼護己身印。又略觀己身為本
尊身。於大圓明中而住坐。復觀自心圓明
中遏字無生之義。若乏困。後任出道場
作諸事業。以木印塔印沙印水等。或浴洗像
接人十事。轉讀三乘昧怛囉(二合)也經及慈
氏本願經。大鉢囉(二合)[吉*掌]經。乃至本尊法等。
每日三時。念誦作法觀行等事。言三時者從
後夜至齋時。從午時至未時。從初夜至三更。

常作如是不得間斷即障生也。所說真言有
八種義。一者真如性一體之義所謂無生
無滅無來無去。離言離相言語道斷。心行寂
滅本來淨故。二者隨想流出相成義。何以故。
以性淨故。應化相應義故。三者加被護念
義何以故。以四種不可思議力故。所謂業力
佛力真言力藥力等。護念成熟。四者隨諸眾
生所求不同義。何以故。本願如神藥隨服應
念成就故。五者慈悲義。何以故。慈悲證此
法故。六者以佛願度有情義。何以故。隨心應
像故。七者以諸菩薩度有情義。八者一切諸
佛不思議義。何以故。真言不思議力。亦成
無上不思議果故。恒具八義。常順真言。如意
法如寶珠所求皆得。有相無相悉地皆得成
就故。是故名為真以真無言如言如相。是
真言也。手印相者。謂誓教法。即如國王勅
級印文驗隨所行處無人敢違乖。承此如
來誓教法印。亦復如是。一切凡聖及諸天龍
惡魔鬼神。皆不能違越。又復如奉勅使一人
去。雖有愆過以奉進止無人敢違。此如來
教勅亦復如是。等諸佛教慈氏甚深法印。即
以在凡夫不知不覺。雖有少分不順法處。以
此法力諸聖加被漸離煩惱。隨此法印隨所
作處。乃至諸佛及諸佛金剛。必不敢違
越。何況天人諸鬼神等。復次此法如神藥樹
隨觸及取。即離諸病及身騰空飛往隨意自
在。此法亦然。以法力加被同證自在如聖本
尊。是故名為法教印也。復次若有善男子善
女人。若依此法印行持供養。從此生已乃至

成佛。永離下道所生之處。更不墮落三惡道
處。以法印加被故恒為護念。令斷煩惱漸證
彼岸也。

　青龍寺山林＝東塔ィ【原】山林院一切經山林院一切經
昧旦唎(二合)也菩薩略修愈誐入法界五大觀門品異本卷上(上青龍等九字此下夾注)

大中九年九月五日。於長安城右街龍興寺淨土院雲居禪知房請左街青龍寺法全阿闍梨本。抄寫并勘定。日本國求法沙門圓珍記。

