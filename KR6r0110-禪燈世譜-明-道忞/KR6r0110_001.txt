











No. 1601-A
 序

昔世尊以正法眼藏囑付迦葉。阿難副貳傳化毋令斷絕。迨至五家分唱而宗風徧滿十方矣。然黃檗猶有不道無
禪祇道無師之歎。何哉。當時臨濟小廝獨得大機之用。慣捋虎鬚盡令而行。大地人亡鋒結舌去。黃檗記以吾宗到
汝大興於世。雖因緣之相會。亦作用之逈殊也。厥後英靈迭起。個個如獅子兒。山鬼野狐望風奔避。遂使正法眼藏
緜歷至今。識者所以服師傳之妙也。曹洞綱宗揀魔辨異。其大旨略與臨濟同。故法道之行與臨濟相終始。然自大
陽之後。投子繼之。則曹洞亦分源於臨濟矣。昔人謂合五百年而別。別五百年而合。倘亦有然者乎。乃自宋季以歷
我明代有英傑。而殘編斷簡湮沒於荒榛敗草之中。後世兒孫欲識其姓名而不可得。悲夫廬嶽忞公乃天童大師
高弟也。廣蒐碑傳敘次成編。其自靈山以至曹溪則巳歷三十三世矣。後自曹溪之下以至禹門則又歷三十三世
矣。前後相承若合符節。而天童繼起於其間。則代興者正未艾也。天童操一條白棒勘驗諸方。佛來祖來劈脊便打。
縱有神通妙用無處藏身。臨濟一宗大興於世。奇哉。始余承事壽昌。咨決最久。然猶恨離師太蚤未盡其長。及再侍
大師於天童。覩其機用而後歎臨濟之尚存也。乃壽昌嘗為余言。老僧五十歲行脚印法瑞峯。第未及詳瑞峯之為
誰子耳。余閱禪燈世譜。瑞峯原與禹門同師。則壽昌固臨濟之嫡血骨也。其嗣廩山而匾曹洞。實與投子之事相符。
日月光明並行不悖。固世尊所囑副貳傳化毋令斷絕於方來哉。

崇禎五年三月上巳日弟子黃端伯稽首和南譔

No. 1601-B
 禪燈世譜後序

吾祖之道之傳于諸夏也。始于梁。盛于唐。而光顯于宋。其間往往多高文愽達之士。故先德之出處與其言行之大
端。皆有傳記可考。非直譜諜巳也。自元而降。傳燈不修。遂使一代宗匠與夫抗跡西山者同一湮沒無聞。良可悲夫。
忞出家染指法味時。即慨然有稗官野史之志。第碑殘簡缺無可捃拾。思按宗圖纂為世譜以代其志。適草創未舉。
會金粟老人有黃檗之請。因執侍入閩。乃得吳君所纂。與忞先心不謀而合。但惜其中多錯漏附會。未免無徵不信
之失。遂發大藏考驗傳燈諸錄。取其師承有據者載之。不敢以影響參合疑誤後人。間有說法當世。嗣代未詳者。但
附於其宗之末。俟其詳者補之。於是校勘既的。徵以往言。庶幾取信將來。亦循名得實之一助云爾。後之君子。其有
繼傳燈而作者。或考徵斯譜未可知也。


崇禎四年冬至前三日匡山黃巖寺道忞題

禪燈世譜卷第一
明匡山黃巖寺後學比丘道忞編修
閩福唐優婆塞弟子吳侗集

三十三祖世系圖

  
  * (始祖)釋迦牟尼佛(釋迦文佛)
  
  * 
即賢劫第四尊。示生中天竺國。剎利種。釋迦其姓也。父淨飯聖王。母摩耶聖后。周昭王九年甲寅四月八日降誕。捨轉輪聖王位出家。成無上道。轉大法輪。其後七十九歲垂般涅槃。乃以大法印付囑摩訶迦葉。
穆王三十六年壬申二月十五日中夜入滅。後一千一十七年教被華夏。即漢明帝永平十年丁卯歲也。
按傳燈諸錄。首紀七佛。次列諸祖。唯東山傳法正宗記則謂正宗者必以親相師承為効。故以釋迦文佛為始祖。摩訶迦葉為第一祖。至曹溪大鑑下世次承之。所以明一佛乘化之大綱。諸祖繼體之大原也。故茲系圖亦不載七佛。而以釋迦佛為始祖焉。

  * (第一祖)摩訶迦葉
  
  * 摩竭陀國人。婆羅門氏。父飲澤。母香志。先捨家入山。以頭陀法自修。遇佛出家。受正法眼藏。後付阿難。乃持拂所囑金襴袈裟入定于鷄足山。待慈氏下生。即周孝王世。
  * (二祖)阿難尊者
  
  * 姓剎帝利。斛飯王子。佛之從弟。多聞愽達。總持第一。修多羅藏皆其結集。欲趣滅度。乃以法付其弟子商那和修。又囑累乎末田底迦者。于周夷王世入滅。
  * (三祖)商那和修
  
  * 突羅國人。姓毗舍多氏。父林勝。母憍奢耶。在胎六年。生有自然之服。隨身而長。出家為阿難徒。預受佛記。居優留荼伽藍伏二火龍後。以法付優波毱多。周宣王時入滅。
  * (四祖)優波毱多
  
  * 吒利國人。姓首陀氏。父善意。出家得道有異迹。號為無相好佛。降魔波旬。度人最眾。所記其人。籌數盈溢石室。于周平王世入滅。弟子多迦以室籌闍維𠬧舍利建塔。
  * (五祖)提多迦
  
  * 摩伽陀國人。父夢金日而生。遇優波尊者為釋夢義。得受正法。後付彌遮迦。化火自焚。即周莊王世也。
  * (六祖)彌遮迦
  
  * 中印度人。至北天竺國。見城堞間有金色瑞雲曰。此大乘氣也。遇婆須蜜。付以法。周襄王世化火自焚。
  * (七祖)婆須蜜
  
  * 北天竺國人。姓頗羅墮。行化至迦摩羅國。以論義服佛陀難提。付以正法。周定王世示寂本座。塔葬全身。
  * (八祖)佛陀難提
  
  * 迦摩羅國人。姓瞿曇波。生而頂有肉髻。性大聰明。辯㨗無礙。於周景王世以法付伏駄密多。儼然寂滅。
  * (九祖)伏駄密多
  
  * 提伽國人。姓毗舍羅。生不言履。難提尊者示其夙緣。付以法印。後得香葢長者子為弟子。周敬王時入滅。
  * (十祖)脇尊者
  
  * 中印度人。本名難生。出家精苦。脇不至席。遊化至花氏國。先示瑞相。果得夜奢付法。周定主世化火自焚。
  * (十一祖)富那夜奢
  
  * 花氏國人。姓瞿曇氏。遊化波羅奈國。得馬鳴大士付正法眼藏。周安王世泊然滅寂。塔葬全身。
  * (十二祖)馬鳴大士
  
  * 波羅奈國人。亦名功勝。以其功德殊勝故也。攝伏迦毗摩羅為弟子。遂以法付之。周顯王世趣大寂滅。

  * (十三祖)迦毗摩羅
  
  * 華氏國人。初為外道。後於馬鳴大士得法。降大火龍。因得龍樹為弟子。付正法藏。周𧹞王世趣寂。
  * (十四祖)龍樹尊者
  
  * 西天竺國人。廣造眾論。開釋正法。以應機宜。將垂滅度。乃以其法印付迦那提婆。當秦始皇世也。
  * (十五祖)迦那提婆
  
  * 南天竺國人。姓毘舍那。初謁龍樹。樹以鉢盛水于座。尊者以針投之。欣然契會。漢孝帝世入滅。
  * (十六祖)羅睺羅多
  
  * 迦毗羅國人。姓毱摩氏。既遇提婆。得明其家樹耳之緣。遂出家受大法印。當漢武帝時入滅。
  * (十七祖)僧伽難提
  
  * 室羅筏國人。寶莊嚴王子。生而能言。出家居金河石窟。因羅睺羅多至。傳大法要。漢昭帝世手扳樹而化。
  * (十八祖)伽耶舍多
  
  * 摩提國人。姓鬱頭藍。父天葢。母方聖。夢寶鑑而生大士。體如琉璃。遇難提得度受法。漢成帝世化火自焚。
  * (十九祖)鳩摩羅多
  
  * 月支國人。婆羅門子。遇闍夜尊者付以法眼。遂以指爪𠢐面。放大光明照耀四眾。乃趣寂滅。即新莾時。
  * (二十祖)闍夜多
  
  * 北天竺國人。遇鳩摩羅多。聞其所說。業通三世。感悟出家得法。漢明帝世。以首倒植奄然而化。
  * (二十一祖)婆修槃頭
  
  * 羅閱城人。初慕飲光修杜多行。因夜多大士激發大慧。乃得付法。後漢安帝時超身入滅。
  * (二十二祖)摩拏羅
  
  * 那提國常自在王子。有大神力。父命師婆修槃頭。出家付法。漢桓帝世。騰身太虗。指地發泉。泊然寂滅。
  * (二十三祖)鶴勒那
  
  * 月支國人。婆羅門子。生有異迹。出家專誦大品般若。感群鶴依之。晚遇摩拏羅得法。漢献帝世入滅。
  * (二十四祖)師子尊者
  
  * 中天竺國婆羅門氏。以法授婆舍斯多。自以宿業當酬獨留罽賓而遇害。即魏廢帝齊王曹芳之世。

  * (二十五祖)婆舍斯多
  
  * 罽賓國人。姓婆羅門。生有異迹。師子尊者辨其夙緣。付大法信衣。遂化中印土南天竺。東晉明帝世入滅。
  * (二十六祖)不如密多
  
  * 南天竺國德勝王太子。從婆舍斯多出家。付法。東晉孝武帝世。以正法眼藏付般若多羅。化火自焚。
  * (二十七祖)般若多羅
  
  * 東印度人。初以童子遇不如蜜多。顯其聖迹。遂出家傳法。遊化南印度。得菩提達磨付法。宋孝武世入滅。
  * (二十八祖)菩提達磨
  
  * 南天竺國香至王第三子。從般若多羅出家付法。化被六宗。聲馳五印。其後六十七年乃以法東來震且。即東土初祖。以梁普通元年庚子九月二十一日浮海至廣州。十一月一日至建業。見武帝機緣不契。乃往北魏止于嵩少九年。得神光立雪斷臂。乃示法要。後以衣法付之。奄然長逝。即梁大通二年。塔熊耳山定林寺。
  * (二十九祖)慧可
  
  * 武牢人。姓姬氏。始娠時有神光照室。遂名神光。既見達磨大師。為易斯名。後傳法僧璨。却往鄴都償其夙債。遂怡然委順。年一百有七。時隋開皇十三年三月十六日也。塔滏陽縣。唐德宗賜謚曰大祖。
  * (三十祖)僧璨
  
  * 不知何許人。以處士見慧可大師。受度傳法。隱舒州皖公山三十載。後得道信付以法眼。隋煬帝大業二年丙寅十月十五日立化。唐玄宗謚鑑智。塔曰覺寂。
  * (三十一祖)道信
  
  * 蘄陽人。姓司馬氏。以頴悟得法于三祖。唐初乃居破頭山。太宗聞其風甞三詔不起。唐高宗永徽二年辛亥閏九月四日安坐而化。壽七十二。代宗謚曰大毉。塔曰慈雲。
  * (三十二祖)弘忍
  
  * 蘄州黃梅人。母周氏。生有大人相。不及如來者七種。七歲遇信大師出家。尋受其法。繼居破頭山。教化大盛。高宗上元二年乙亥入滅。世壽七十四。代宗謚大滿。塔曰法雨。

  * (三十三祖)慧能
  
  * 新州新興人。姓盧氏。聞誦金剛經感悟。遂至黃梅參五祖。得受衣法。先天二年癸丑八月二十歸寂。世壽七十六。塔曹溪。憲宗謚大鑑。塔曰元和靈照。
  * 南嶽懷讓
  
  * 姓杜。金州人。唐高宗儀鳳二年四月八日降誕。感白氣應于玄象。在安康之分。太史奏聞。帝問何祥。對曰。國之法器。不染世榮。帝勅大守親慰其家。後果于曹溪悟旨受大記莂。以玄宗天寶三年八月十一日圓寂。謚太慧。塔曰最勝輪。派裔別見。
  * 青原行思
  
  * 徃劉吉州安城人。幼歲出家。居青原山靜居寺。玄宗開元二十八年十一月十三日圓寂。謚弘濟。塔曰歸真。派裔別見。

按西土諸祖入滅之時。傳燈錄皆以周秦歲甲參合書之。正宗記則謂支竺相遠數萬餘里。其人化滅。或有更千
餘歲者。其事渺茫隔越。吾恐以重譯比校。未易得其實。輙略其年數甲子。且從而存其帝代耳。唯釋迦文佛．菩提
達磨至乎中國六世之祖。其入滅年甲稍可以推校。乃可備書也。今從之。


諸祖旁出法派系圖

  
  * (一世)二祖阿難
  
  * (二世)末田底迦

  
  * (一世)師子尊者(二十四祖)
  
  * (二世)達磨達
  
  * (三世)因陀羅
  
  * (四世)達磨尸利帝
  
  * (五世)訶利跋茂
  * 摩帝〔利披〕羅
  * 那伽難提
  * 婆羅婆提
  * 破樓求多羅
  
  * 達摩訶帝
  * 和修盤頭
  * 栴陀羅多
  * 瞿羅忌利婆
  
  * 波羅跋摩
  
  * 勒那多羅
  * 槃頭多羅
  * 婆羅婆多
  * 僧伽羅叉
  
  * 毗舍也多羅
  * 毗樓羅多摩
  * 優波羶駄
  * 毗栗芻多羅
  * 婆難提多

  
  * (一世)般若多羅(二十七祖)
  
  * (二世)佛大先
  
  * (三世)佛駄跋陀羅

  
  * (一世)菩提達磨(二十八祖)
  
  * (二世)有相宗首薩婆羅

  * 無相宗首波羅提
  * 定慧宗首婆蘭陀
  * 戒行宗首(亡名)
  * 無得宗首寶靜
  * 寂靜宗首(亡名)
  * 道育
  * 道副
  * 尼總持

  
  * (一世)慧可(二十九祖)
  
  * (二世)相州慧滿
  
  * (三世)峴山神定
  * 寶月
  * 華盟居士
  
  * (四世)曇邃
  
  * (五世)定林慧綱
  
  * 六合大覺
  
  * 高郵曇影
  
  * 泰山明練
  
  * 楊州靜泰
  * 延陵慧簡
  * 彭城慧瑳
  * 化公
  * 和公
  * 廖居士
  * 僧那
  * 向居士

  
  * (一世)道信(三十一祖)
  
  * (二世)牛頭法融
  
  * (三世)金陵智嚴
  
  * (四世)金陵慧方
  
  * (五世)金陵法持
  * 東都鏡潭
  * 襄州志長
  * 湖州義真
  * 益州端伏

  * 龍光歸仁
  * 襄陽辨才
  * 漢南法俊
  * 西川敏居
  * 鍾山曇璀
  * 荊州大素
  * 幽棲月空
  * 白馬道演
  * 新安定莊
  * 彭城智瑳
  * 廣州道樹
  * 湖州智爽
  * 新州杜默
  * 上元智誠
  
  * 上元定真
  
  * 上元如度

  
  * (五世)金陵法持
  
  * (六世)金陵智威
  
  * (七世)金陵慧忠
  
  * (八世)佛窟惟則
  
  * (九世)雲居智(天台)
  
  * 牛頭道性
  * 江寧智燈
  * 解縣懷信
  * 鶴林全
  * 北山懷古
  * 明州觀宗
  * 牛頭大智
  * 白馬善道
  * 牛頭智真
  * 牛頭譚顒
  * 牛頭雲韜
  * 牛頭凝

  * 牛頭法梁
  * 江寧行應
  * 牛頭惠良
  * 興善道融
  * 蔣山照明
  * 牛頭法燈
  * 牛頭定空
  * 牛頭慧涉
  
  * 棲霞清源
  * 牛頭凝空
  * 蔣山道初
  * 幽棲道遇
  * 幽棲藏
  * 牛頭靈暉
  * 幽棲道頴
  * 牛頭巨英
  * 釋山法常
  * 龍門凝寂
  * 莊嚴遠
  * 襄州道堅

  * 尼明悟
  * 居士殷淨
  * 安國玄挺
  * 鶴林玄素
  
  * 徑山道欽
  * 金陵曇益
  * 吳門圓鏡
  * 天柱崇慧
  * 牛頭玄素
  * 天柱弘仁

  
  * (八世)徑山道欽
嗣鶴林素。
  
  * 鳥窠道林
  
  * 招賢慧通
  * 靈巖寶觀
  * 木渚悟
  * 青陽廣敷
  * 巾子山崇慧

  
  * (一世)弘忍(三十二祖)
  
  * (二世)玉泉神秀
  
  * (三世)嵩山普寂
  
  * (四世)終南惟政
  
  * (五世)衡州定心
  * 愛敬志真
  
  * (六世)嵩山照
  * 廣福慧空
  * 嵩山常越
  * 夾石思
  * 明瓚
  * 愛敬真
  * 兗州守賢
  * 定州石藏
  * 南嶽澄心
  * 南嶽日照
  * 同德幹
  * 蘇州真亮
  * 瓦棺濬
  * 戈陽法融
  * 廣陵演
  * 陜州慧空
  * 洛京真亮
  * 澤州亘月

  * 亳州曇真
  * 都梁崇演
  * 章敬澄
  * 嵩陽一行
  * 山北融
  * 丁居士(定陶)
  * 五臺巨方
  * 中條智封
  * 壽州道樹
  * 都梁全植
  * 大佛香育
  * 嵩山敬
  * 忽雷澄
  * 隆魔藏(兗州)
  
  * 西京寂滿
  * 西京定莊
  * 南嶽慧隱
  * 荊州辭朗
  
  * 塼界慎徽
  
  * 武誡禪師
  * 紫金玄宗
  * 大梅舉
  * 西京義福
  
  * 西京大隱
  * 大悲光
  * 神斐
  * 大雄猛
  * 西京定境
  * 道播
  * 大震動
  * 玄證
  * 汝南杜
  * 東京日
  * 大原徧淨

  * 京兆小福
  
  * 藍田深寂
  * 日沒雲
  * 東白山法超
  * 茅山祟珪
  * 安陸懷空
  * 南嶽元觀
  
  * 南嶽神照
  * 霍山觀(晉州)
  
  * 峴山幽(襄州)
  * 奉法曇光
  * 金州法持
  * 舒州法照
  * 枝江道俊
  * 越州僧達
  * 越州義方
  * 嵩嶽慧安
姓衛。枝江人。神龍五年三月三日示寂。壽一百二十八。
  
  * 西京道亮
  
  * 尚書張錫
  * 總管李孝逸
  * 祭酒崔融
  * 秘監賀知章
  * 剌史康詵
  * 福先仁儉
  * 破竈墮
  * 嵩嶽元珪
  * 常山坦然
  * 鄴都圓寂
  * 資州智侁
  
  * 資州處寂
  
  * 益州無相
  
  * 保唐無住
  * 明月山融
  * 雲頂王頭陀
  * 淨眾神會
  * 長松馬
  * 超禪師
  * 梓州曉了
  * 隨州神慥
  
  * 隨州正壽
  * 常州玄蹟
  
  * 義興神裴
  
  * 西京智游
  * 東都深智
  * 湖州暢
  * 蒙山道明
鄱陽人。陳宣帝之裔。
  
  * 撫州神貞
  * 洪州寂
  * 江西瓌
  * 白松山劉主簿


  
  * (一世)慧能(三十三祖)
  
  * (二世)崛多三藏
  * 曇璀禪師
  * 南陽慧忠
姓冉。諸暨人。大曆十年十二月十九日示寂。塔于黨子谷。謚大證。
  
  * (三世)耽源應真
  
  * (四世)吉州〔正〕邃
  * 香嚴惟戒
  * 唐肅宗皇帝
  * 唐代宗皇帝
  * 開封孫知古
  * 韶州法海
  * 吉州志誠
  * 匾擔曉了
  * 河北智隍
  * 司空山本淨
  
  * 中使楊庭光
  * 荷澤神會
姓高。襄陽人。上元元年示寂。
  
  * 大石福林
  * 蒙山寶光
  * 磁州法如
  
  * 荊南惟忠
  
  * (五世)荊南道圓
  * 益州如一
  * 奉國神照
  * 東林雅(廬山)
  * 西隱進平
  * 益州南印
  
  * 益州義俛
  * 澧陽慧演
  * 河南懷空
  
  * 蔡州道明
  * 宜春廣敷
  * 江陵行覺

  * 五臺神英
  * 五臺無名
  
  * 華嚴澄觀
  * 南嶽皓玉
  * 宣州志滿
  * 涪州朗
  * 南陽圓震
  
  * 南陽吳頭陀
  
  * 南陽玄固
  * 四面山法智
  * 廣陵靈坦
  * 寧州通隱
  * 河南尹李常
  * 洪州法達
  * 壽州智通
  * 江西志徹
  * 信州智常
  * 廣州志道
  * 法性印宗
  * 永嘉玄覺
本郡戴氏子。光天十月十七日示寂。謚無相。塔于西山。號淨光。
  * 婺州玄策
  * 曹谿令韜
  * 撫州淨安
  * 嵩山尋
  * 南嶽堅固
  * 宗一禪師
  * 秦望善現
  * 南嶽梵行
  * 并州自在
  * 西京咸空
  * 韶州祗陀
  
  * 衡州道倩
  
  * 湖南如寶
  * 羅浮定真
  
  * 羅浮靈運
  * 峽山泰祥
  * 制空道進
  
  * 荊州玄覺
  * 光州法淨
  * 清涼辨才
  * 下回善快
  
  * 下回善悟
  
  * 潭州無學
  * 廣州吳頭陀

  * 道英禪師
  * 智本禪師
  * 清苑法真
  * 玄楷禪師
  * 義興孫菩薩
  * 韶山緣素
  
  * 韶山小道進
  * 韶山遊寂
  * 淨居尼玄機
  * 剌史韋璩
  * 薛簡內侍郎

  
  * (五世)荊南道圓
  
  * 
嗣荊南惟忠。
  * (六世)圭峯宗密
姓何。西充人。會昌元年正月十一日示寂。謚定慧。塔曰青蓮。
  
  * (七世)圭峯溫
  * 慈恩泰恭
  * 興善泰錫
  * 萬乘宗
  * 瑞聖覺
  * 化度仁瑜

  
  * 奉國神照
嗣荊南惟忠。
  
  * 滑州智遠
  
  * 彭門審用
  * 滑州圓照
  * 上方真
  * 東京法志
  * 鎮州常一
  * 鹿臺玄邃
  
  * 龍興念
禪燈世譜卷一


