











大方廣佛華嚴經海印道場十重行願常徧禮懺儀
卷第二十八
唐　蘭山雲巖慈恩寺護法國師行沙門慧覺依經錄
宋　蒼山載光寺沙門普瑞補註
明　欽褒忠義忠藎四川布政佛弟子木增訂正
雞山寂光寺沙門讀徹參閱
天台習教觀沙門正止治定

第二十八晌

次十住位中初五善知識會

一切恭敬敬禮無盡三寶。

是諸眾等人各胡跪。嚴持香華。如法供養。願此供海

雲。徧滿十方界。十千金剛網。十千種帳。十千種葢。十
千繒綺。十千珠瓔珞。周徧交絡。十千衣服。十千光明。
而為照曜。天妙華。天末香。天華鬘。天雜香。天寶衣。天
寶雲。天莊嚴具雲。天諸音樂。不皷自鳴。放大光明。又
出妙音聲。以如是等諸供養具。常作供養。帝網重重。
諸佛菩薩賢聖海眾。受此供養雲。以為光明臺。廣於
無邊界。無量無盡。願作佛事。

供養巳。一切恭敬。

次奉施寶錯


「　寶珠自性廣大海
　七寶山等最殊勝
　出興如斯供養雲
　諸佛等處我奉獻」



唵薩㗚末怛達遏怛囉得捺布桚銘遏薩摩𠹌囉悉
癹囉捺薩麻英吽

寶錯經云。有一總持名無量種呪。皆能成就具大功
能。總持曰。

唵悉麻囉悉麻囉眉麻捺悉葛囉麻曷令[口*(椔-田+夕)]斡吽

次運心供養(以二手金剛合掌置于頂上應誦此呪)

唵薩㗚末(二合)㗚達(二合)眉嗚𠹌遏(二合)矴(切身)悉癹囉兮慢
(引)遏遏捺竿莎(引)訶

梵音讚佛


「　若佛菩薩等
　不出於世間
　無有一眾生
　而能得安樂
　如來等正覺
　及諸賢聖眾
　出現於世間
　能與眾生樂
　若見如來者
　為得大善利
　聞佛名生信
　則是世間塔」




直言讚佛


「　若有見正覺
　解脫離諸漏
　不著一切世
　彼非正道眼
　若有知如來
　體相無所有
　修習得明了
　此人疾作佛
　能見此世界
　其心不動搖
　於佛身亦然
　當成聖智者
　若於諸佛法
　其心了平等
　二念不現前
　當踐難思位
　若見佛及身
　平等而安住
　無住無所入
　當成難遇者
　色受無有數
　想行識亦然
　若能如是智
　當作大牟尼
　世及出世見
　一切皆超越
　而能善知法
　當成大光耀
　若於一切知
　發生迴向心
　見心無所生
　當獲大名稱
　眾生無有心
　亦復無有壞
　若得如是知
　當成無上道
　一中解無量
　無量中解一
　了彼互生起
　當成無所畏」



  
  * 南無大方廣佛華嚴經中華藏世界海本尊毗盧遮那佛
  * 南無大慈大悲五百誓願五濁救苦釋迦牟尼佛
  * 南無東方滿月世界十二上願五濁救苦藥師琉璃光王佛
  * 南無西方極樂世界四十八願五濁救苦阿彌陀佛
  * 南無十方三世盡虗空界微塵剎土中大方廣佛華嚴經圓滿教海
  * 南無大方廣佛華嚴經中主於行願真理普賢菩薩

  * 南無大方廣佛華嚴經中主於信解證智文殊師利菩薩摩訶薩
  * 南無大慈大悲五濁救苦千手千眼觀世音菩薩摩訶薩
  * 南無大願弘深五濁救苦出無佛世安慰人心常住琰魔羅界地藏王菩薩摩訶薩
  * 南無十方三世盡虗空界微塵剎土中十信菩薩十住菩薩十行菩薩十迴向菩薩十地菩薩等覺菩薩徧法界剎海微塵數菩薩一切海眾
  * 南無大方廣佛華嚴經末會中修證五相處五十五聖者
  * 南無大方廣佛華嚴經末會中圓器上根百城求法一生之內菩薩行圓為末世頓門修證軌範善財菩薩摩訶薩
  * 南無十方三世盡虗空界微塵剎土中法身色身形相舍利寶塔寺宇一切佛事又於法藏及講法處菩薩賢聖一切海眾
  * 南無大願摜甲求生淨土末濁夏國護持正法護法國師
  * 至心歸命禮大方廣佛華嚴經華藏世界海本尊毗盧遮那佛


「　十方盡歸命
　滅罪增淨信
　願生華藏海
　極樂淨土中」




第一德雲比丘憶念一切諸佛境界智慧光明
普見解脫法門

經云爾時善財童子向勝樂(至)右繞觀察辭退而去。


「　願共諸眾生
　往生華藏海
　極樂淨土中」



次德雲比丘所見佛

  
  * 南無東方一佛
  * 南無東方二佛
  * 南無東方十佛
  * 南無東方百佛
  * 南無東方千佛
  * 南無東方百千佛
  * 南無東方億佛
  * 南無東方百億佛
  * 南無東方千億佛
  * 南無百千億佛
  * 南無那由他億佛
  * 南無百那由他億佛
  * 南無千那由他億佛
  * 南無無數佛
  * 南無無量佛
  * 南無無邊佛
  * 南無無等佛
  * 南無不可數佛
  * 南無不可稱佛
  * 南無不可思佛
  * 南無不可量佛
  * 南無不可說佛
  * 南無不可說不可說佛
  * 南無閻浮提微塵數佛
  * 南無四天下微塵數佛
  * 南無千世界微塵數佛
  * 南無二千世界微塵數佛
  * 南無三千世界微塵數佛
  * 南無十佛剎微塵數佛
  * 南無百佛剎微塵數佛
  * 南無千佛剎微塵數佛
  * 南無百億佛剎微塵數佛
  * 南無千億佛剎微塵數佛
  * 南無百千億佛剎微塵數佛
  * 南無那由他億佛剎微塵數佛

  * 南無乃至不可說不可說佛剎微塵數佛
  * 南無如東方南西北方四維上下亦復如是多佛

次德雲比丘

  
  * 南無勝樂國妙峰山所解普見諸佛無量法門德雲比丘


「　十方盡歸命
　滅罪增淨信
　願生華藏海
　極樂淨土中」



第二海雲比丘普眼解脫法門

經云爾時善財童子(至)右繞瞻仰辭退而去。


「　願共諸眾生
　往生華藏海
　極樂淨土中」



次海雲比丘聞法處佛

  
  * 南無此大蓮華上結跏趺坐其身至有頂者如來

次海雲比丘

  
  * 南無海門國得普眼解脫法門海雲比丘


「　十方盡歸命
　滅罪增淨信
　願生華藏海
　極樂淨土中」



第三善住比丘無礙解脫法門

經云爾時善財童子(至)右繞瞻仰辭退而行。


「　願共諸眾生
　往生華藏海
　極樂淨土中」



  
  * 南無南方六千由旬楞伽道邊海岸聚落得無礙解脫門無量無數天龍八部恭敬供養善住比丘


「　十方盡歸命
　滅罪增淨信
　願生華藏海
　極樂淨土中」



第四彌伽大士妙音陀羅尼光明解脫法門


經云爾時善財童子(至)戀慕瞻仰辭退而行。


「　願共諸眾生
　往生華藏海
　極樂淨土中」



  
  * 南無南方自在城中參得無量菩薩妙音陀羅尼光明法門彼十千人前後圍繞彌伽善醫王


「　十方盡歸命
　滅罪增淨信
　願生華藏海
　極樂淨土中」



第五解脫長者如來無礙莊嚴解脫法門

經云爾時善財童子(至)諸善法故辭退而行。


「　願共諸眾生
　往生華藏海
　極樂淨土中」



次解脫長者所見佛

  
  * 南無東方閻浮檀金光明世界中龍自在王如來毗盧遮那藏菩薩等道場一切海眾
  * 南無南方速疾力世界中普香如來心王菩薩等道場一切海眾
  * 南無西方香光世界中須彌燈王如來無礙心菩薩等道場一切海眾
  * 南無北方袈裟幢世界中不可壞金剛如來金剛步勇猛菩薩等道場一切海眾
  * 南無東北方一切上妙寶世界中無所得境界眼如來無所得善變化菩薩等道場一切海眾
  * 南無東南方香焰光音世界中香燈如來金剛焰慧菩薩等道場一切海眾
  * 南無西南方智慧日普光明世界中法界輪幢如來現一切變化幢菩薩等道場一切海眾

  * 南無西北方普清淨世界中一切佛寶高勝幢如來法幢王菩薩等道場一切海眾
  * 南無上方佛次第出現無盡世界中無邊智慧光圓滿幢如來法界門幢王菩薩等道場一切海眾
  * 南無下方佛光明世界中無礙智幢如來一切世間剎幢王菩薩等道場一切海眾
  * 南無如是等十方各十佛剎微塵數一切如來
  * 南無安樂世界中阿彌陀如來
  * 南無旃檀世界中金剛光明如來
  * 南無妙香世界中寶光明如來
  * 南無蓮華世界中寶蓮華光明如來
  * 南無妙金世界中寂靜光如來
  * 南無妙喜世界中不動如來
  * 南無善住世界中師子如來
  * 南無鏡光明世界中月覺如來
  * 南無寶師子莊嚴世界中毗盧遮那如來

次解脫長者

  
  * 南無南方住林聚落中得如來無礙莊嚴解脫門解脫長者


「　十方盡歸命
　滅罪增淨信
　願生華藏海
　極樂淨土中」



次十二類生業報懺悔

惟願帝網無盡佛法僧寶。毗盧遮那如來。普賢文殊
海會聖眾。世出世神。慈悲本願。放大光明照於法會。

證明護念哀愍攝受。願我及一切眾生海。自從無始
直至今時。業海無盡。帝網重重。十二業報類生一切
罪業。發露懺悔。

大涅槃經云。菩薩摩訶薩。滅除有餘。有餘有三。一者
煩惱餘報。二者餘業。三者餘有。善男子。云何名為煩
惱餘報。若有眾生。習近貪欲。是報熟故。墮於地獄。從
地獄出。受畜生身。所謂鴿雀鴛鴦鸚鵡耆婆耆婆舍
利伽鳥青雀魚鼈獼猴麞鹿。若得人身。受黃門形女
人二根無根淫女。若得出家。犯初重戒。是名餘報。罪
報懺悔。

復次善男子。若有眾生。以殷重心。習近嗔恚。是報熟
故。墮於地獄。從地獄出。受畜生身。所謂毒蛇。具四種
毒。見毒觸毒齧毒歔毒。師子虎狼熊羆猫狸鷹鷂之
屬。若得人身。具足十六諸惡律儀。若得出家。犯第二
重戒。是名餘報。罪報懺悔。

復次善男子。若有修行愚癡之人。是報熟時。墮於地
獄。從地獄出。受畜生身。所謂象猪牛羊水牛蚤虱蚊
䖟蟻子等形。若得人身。聾盲喑瘂。癃殘背瘻。諸根不
具。不能受法。若得出家。諸根闇鈍。喜犯重戒。乃至五
殘。是名餘報。罪報懺悔。

復次善男子。若有修習。憍慢之人。是報熟時。墮於地
獄。從地獄出。受畜生身。所謂糞蟲駝驢犬馬。若生人
中。受奴婢身。貧窮乞丐。或時出家。常為眾生之所輕
賤。破第四戒。是名餘報。如是等名煩惱餘報。如是餘

報。菩薩摩訶薩。以能修習大涅槃故。悉得除滅。罪報
懺悔。

云何餘業。謂一切凡夫業。一切聲聞業。須陀洹人。受
七有業。斯陀含人。受二有業。阿那含人。受色有業。是
名餘業。如是餘業。菩薩摩訶薩。以能修習大涅槃故。
悉得斷除。罪報懺悔。

云何餘有。阿羅漢得阿羅漢果。辟支佛得辟支佛果。
無業無結。而轉二果。是名餘有。罪報懺悔。

如是三種有餘之法。菩薩修習大乘大涅槃經故得
除滅。是名菩薩摩訶薩滅除餘有。罪報懺悔。

楞嚴經云。佛告阿難。當知玅性圓明。離諸名相。本來
無有世界眾生。因妄有生。因生有滅。生滅名妄。滅妄
名真。是稱如來無上菩提及大涅槃二轉依號。阿難。
汝今欲修真三摩地。直詣如來大涅槃者。先當識此
眾生世界二顛倒因。顛倒不生。斯則如來真三摩地。
阿難。云何名為眾生顛倒。阿難。由性明心性明圓故。
因明發性。性妄見生。從畢竟無。成究竟有。此有所有。
非因所因。住所住相。了無根本。依此無住。建立世界
及諸眾生。迷本圓明。是生虗妄。妄性無體。非有所依。
將欲復真。欲真巳非真真如性。非真求復。宛成非相。
非生非住非心非法。展轉發生。生力發明。熏以成業。
同業相感。因有感業。相滅相生。由是故有眾生顛倒。
罪報懺悔。

阿難。云何名為世界顛倒。是有所有。分段妄生。因此

界立。非因所因。無住所住。遷流不住。因此世成。三世
四方。和合相涉。變化眾生。成十二類。是故世界因動
有聲。因聲有色。因色有香。因香有觸。因觸有味。因味
知法。六亂妄想。成業性故。十二區分。由此輪轉。是故
世間聲香味觸。窮十二變為一旋復。乘此輪轉顛倒
相故。是有世界。卵生胎生溼生化生。有色無色。有想
無想。若非有色。若非無色。若非有想。若非無想。罪報
懺悔。

阿難。由因世界虗妄輪迴動顛倒故。和合氣成八萬
四千飛沈亂想。如是故有卵羯邏藍。流轉國土。魚鳥
龜蛇。其類充塞。罪報懺悔。

由因世界雜染輪迴欲顛倒故。和合滋成八萬四千
橫竪亂想。如是故有胎遏蒲曇。流轉國土。人畜龍仙。
其類充塞。罪報懺悔。

由因世界執著輪迴趣顛倒故。和合煖成八萬四千
翻覆亂想。如是故有溼相蔽尸。流轉國土。含蠢蠕動。
其類充塞。罪報懺悔。

由因世界變易輪迴假顛倒故。和合觸成八萬四千
新故亂想。如是故有化相羯南。流轉國土。轉蛻飛行。
其類充塞。罪報懺悔。

由因世界留礙輪迴障顛倒故。和合著成八萬四千
精耀亂想。如是故有色相羯南。流轉國土。休咎精明。
其類充塞。罪報懺悔。

由因世界銷散輪迴惑顛倒故。和合暗成八萬四千

陰隱亂想。如是故有無色羯南。流轉國土。空散銷沈。
其類充塞。罪報懺悔。

由因世界罔象輪迴影顛倒故。和合憶成八萬四千
潛結亂想。如是故有想相羯南。流轉國土。神鬼精靈。
其類充塞。罪報懺悔。

由因世界愚鈍輪迴痴顛倒故。和合頑成八萬四千
枯槁亂想。如是故有無想羯南。流轉國土。精神化為
土木金石。其類充塞。罪報懺悔。

由因世界相待輪迴偽顛倒故。和合染成八萬四千
因依亂想。如是故有非有色相成色羯南。流轉國土。
諸水母等。以鰕為目。其類充塞。罪報懺悔。

由因世界相引輪迴性顛倒故。和合呪成八萬四千
呼召亂想。如是故有非無色相無色羯南。流轉國土。
呪詛魘生。其類充塞。罪報懺悔。

由因世界合妄輪迴罔顛倒故。和合異成八萬四千
迴護亂想。如是故有非有想相成相羯南。流轉國土。
彼蒲盧等。異質相成。其類充塞。罪報懺悔。

由因世界怨害輪迴殺顛倒故。和合恠成八萬四千
食父母想。如是故有非無想相無想羯南。流轉國土。
如土梟等附塊為兒。及破鏡鳥以毒樹果抱為其子。
子成父母皆遭其食。其類充塞。罪報懺悔。

是名眾生十二種類。阿難。如是眾生。一一類中。亦各
各具十二顛倒。猶如捏目亂華發生。顛倒妙圓真淨
明心。具足如斯虗妄亂想。罪報懺悔。


汝今修證佛三摩地。於是本因元所亂想。立三漸次。
方得除滅。如淨器中除去毒蜜。以諸湯水并雜灰香。
洗滌其器。後貯甘露。云何名為三種漸次。一者修習
除其助因。二者真修刳其正性。三者增進違其現業。
云何助因。阿難。如是世界十二類生。不能自全。依四
食住。所謂段食觸食思食識食。是故佛說一切眾生
皆依食住。阿難。一切眾生。食甘故生。食毒故死。是諸
眾生。求三摩地。當斷世間五種辛菜。是五種辛。熟食
發婬。生啖增恚。如是世界食辛之人。縱能宣說十二
部經。十方天仙。嫌其臭穢。咸皆遠離。諸餓鬼等。因彼
食次。䑛其唇吻。常與鬼住。福德日銷。長無利益。是食
辛人。修三摩地。菩薩天仙。十方善神。不來守護。大力
魔王。得其方便。現作佛身。來為說法。非毀禁戒。讚婬
怒痴。命終自為魔王眷屬。受魔福盡。墮無間獄。阿難。
修菩提者。永斷五辛。是則名為第一增進修行漸次。

云何正性。阿難。如是眾生。入三摩地。要先嚴持清淨
戒律。永斷婬心。不餐酒肉。以火淨食。無啖生氣。阿難。
是修行人。若不斷婬及與殺生。出三界者。無有是處。
當觀婬欲猶如毒蛇。如見怨賊。先持聲聞四棄八棄。
執身不動。後行菩薩清淨律儀。執心不起。禁戒成就。
則於世界。永無相生相殺之業。偷劫不行。無相負累。
亦於世間。不還宿債。是清淨人。修三摩地。父母肉身。
不須天眼。自然觀見十方世界。覩佛聞法。親奉聖旨。
得大神通。遊十方界。宿命清淨。得無艱險。是則名為

第二增進修行漸次。

云何現業。阿難。如是清淨持禁戒人。心無貪婬。於外
六塵。不多流逸。因不流逸。旋元自歸。塵既不緣。根無
所偶。反流全一。六用不行。十方國土皎然清淨。譬如
琉璃內懸明月。身心快然。妙圓平等。獲大安隱。一切
如來密圓淨妙。皆現其中。是人即獲無生法忍。從是
漸修。隨所發行。安立聖位。是則名為第三增進修行
漸次。

我等為無明所覆。不識業報十二類生罪因。今遇道
場。乃能覺知。歸命毗盧遮那如來及一切賢聖海眾。
燒香散華。十二類生一切業報。發露懺悔。不敢覆藏。
由此因緣。我及法界眾生海一切業報。願皆清淨。

次懺悔滅罪印

唵薩㗚末(二合)巴(引)巴眉悉普怛[口*捺]曷捺末日囉也莎
曷(應誦三徧)


「　百劫積集罪
　一念盡盪除
　如火焚枯草
　滅盡無有餘」




「　我昔所造諸惡業
　皆由無始貪嗔痴
　從身語意之所生
　一切我今皆懺悔」



懺悔巳。至心歸命禮本尊毗盧遮那佛。

○(白)眾等聽說經中無常偈


「　如睡眠中所覺受
　及與僧作諸佛事
　以此為其所緣境
　諸過去事無所見
　我今於此現身上
　無量怨親巳經過

　為於彼等所造業
　堪可怖畏向前待
　是知此身不堅久
　我今不解此事故
　皆因愚痴及貪嗔
　造作無量諸罪業」



大方廣佛華嚴經海印道場十重行願常徧禮懺儀
卷第二十八
