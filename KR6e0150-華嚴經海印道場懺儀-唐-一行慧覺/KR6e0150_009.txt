










大方廣佛華嚴經海印道場十重行願常徧禮懺儀
卷第九
唐　蘭山雲巖慈恩寺護法國師一行沙門慧覺依經錄
宋　蒼山載光寺沙門普瑞補註
明　欽褒忠義忠藎四川布政佛弟子木增訂正
雞山寂光寺沙門讀徹參閱
天台習教觀沙門正止治定

第九晌

一切恭敬敬禮無盡三寶。

是諸眾等人各胡跪。嚴持香華。如法供養。願此供海
雲徧滿十方界。種種色瓔珞。種種色寶冠。種種色妙
鬘。種種色衣服。種種色法衣。種種色嚴具。種種色寶
華。種種色妙香。種種色塗香。種種色末香。種種色樓
閣。種種色寶蓋。種種色幢幡。種種色音樂。彼聲美妙
歌詠佛法。乃至種種資具悉徧一切眾生處。充滿一
切佛剎道場。普徧供養一切諸佛。以如是等諸供養
具。常作供養。帝網重重。諸佛菩薩賢聖海眾。受此供
養雲。以為光明臺。廣於無邊界。無量無盡。願作佛事。

供養巳。一切恭敬。

次奉施寶錯


「　寶珠自性廣大海
　七寶山等最殊勝
　出興如斯供養雲
　諸佛等處我奉獻」



唵薩㗚末怛達遏怛囉得捺布桚銘遏薩摩𠹌囉悉
發囉捺薩麻英吽


寶錯經云。有一總持。名無量種呪。皆能成就具大功
能。總持曰。

唵悉麻囉悉麻囉眉麻捺悉葛囉麻曷令[口*(椔-田+夕)]斡吽

次不空摩尼印呪

唵啞摩遏布[口*(椔-田+夕)]麻禰巴能麻末𠷌呤怛達遏怛眉浪
雞矴薩慢怛不囉薩囉吽

梵音讚佛


「　諸佛廣大音
　法界靡不聞
　菩薩能了知
　善入音聲海
　劫海演妙音
　其音等無別
　智周三世者
　入彼音聲智
　眾生所有音
　及佛自在聲
　獲得音聲智
　一切皆能了」



直言讚佛


「　如來色形諸相等
　一切世間莫能測
　億那由劫共思量
　色相威德轉無邊
　如來非以相為體
　但是無相寂滅法
　身相威儀悉具足
　世間隨樂皆得見
　佛法微妙難可量
　一切言說莫能及
　非是和合非不合
　體性寂滅無諸相
　佛身無生超戲論
　非是蘊聚差別法
　得自在力決定見
　所行無畏離言道」



  
  * 南無大方廣佛華嚴經中華藏世界海十身無礙本尊毗盧遮那佛
  * 南無大慈大悲五百誓願五濁救苦釋迦牟尼佛
  * 南無東方滿月世界十二上願五濁救苦藥師琉璃

  * 南無西方極樂世界四十八願五濁救苦阿彌陀佛
  * 南無十方三世盡虗空界微塵剎土中大方廣佛華嚴經圓滿教海
  * 南無大方廣佛華嚴經中主於行願真理普賢菩薩摩訶薩
  * 南無大方廣佛華嚴經中主於信解證智文殊師利菩薩摩訶薩
  * 南無大慈大悲五濁救苦千手千眼觀世音菩薩摩訶薩
  * 南無大願弘深五濁救苦出無佛世安慰人心常住琰魔羅界地藏王菩薩摩訶薩
  * 南無十方三世盡虗空界微塵剎土中十信菩薩十住菩薩十行菩薩十廻向菩薩十地菩薩等覺菩薩徧法界剎海微塵數菩薩一切海眾
  * 南無大方廣佛華嚴經末會中修證五相處五十五聖者
  * 南無大方廣佛華嚴經末會中圓器上根百城求法一生之內菩薩行圓為末世頓門修證軌範善財菩薩摩訶薩
  * 南無十方三世盡虗空界微塵剎土中法身色身形相舍利寶墖寺宇一切佛事又於法藏及講法處菩薩賢聖一切海眾
  * 南無大願摜甲求生淨土末濁夏國護持正法護法

  * 至心歸命。禮大方廣佛華嚴經華藏世界海本尊毗盧遮那佛
  * 南無十身無礙毗盧遮那如來道場一切海眾
  * 南無大方廣佛華嚴經普賢三昧品法門


「　十方盡歸命
　滅罪增淨信
　願生華藏海
　極樂淨土中」



普賢三昧品第三

初普賢三昧分

經云。爾時普賢菩薩(至)毗盧遮那如來藏身三昧。


「　願共諸眾生
　往生華藏海
　極樂淨土中」



二諸佛共加分

經云。爾時一一普賢菩薩(至)為十方佛之所摩頂。


「　願共諸眾生
　往生華藏海
　極樂淨土中」



三教主起定分

經云。爾時普賢菩薩(至)一一塵中悉亦如是。


「　願共諸眾生
　往生華藏海
　極樂淨土中」



四現相莊嚴分

經云。爾時十方一切世界海(至)十方摩尼王雲。


「　願共諸眾生
　往生華藏海
　極樂淨土中」



五毛光讚德分

經云。普雨如是十種(至)佛光雲中讚功德。


「　願共諸眾生
　往生華藏海
　極樂淨土中」



六大眾讚請分


經云。爾時一切菩薩眾(至)一切諸佛皆隨喜。


「　願共諸眾生
　往生華藏海
　極樂淨土中」



  
  * 南無如來面前坐蓮華藏師子之座依佛神力入毗盧遮那如來藏身三昧普賢菩薩摩訶薩
  * 南無如是盡法界虗空界十方三世微細無礙廣大光明佛眼所見佛力能至佛身所現一切剎土中一切普賢菩薩摩訶薩
  * 南無如是等不可說佛剎微塵數華藏世界海佛剎微塵數一一剎中有世界海微塵數諸佛一一佛前有世界海微塵數一切普賢菩薩摩訶薩
  * 至心歸命禮大方廣佛華嚴經華藏世界海本尊毗盧遮那佛
  * 南無十身無礙毗盧遮那如來道場一切海眾
  * 南無大方廣佛華嚴經中世界成就品法門


「　十方盡歸命
　滅罪增淨信
　願生華藏海
　極樂淨土中」



世界成就品第四

初神力徧觀分

經云。爾時普賢菩薩(至)無能毀壞不可思議。


「　願共諸眾生
　往生華藏海
　極樂淨土中」



二許說分齊分

經云。如是等一切法。我當承佛神力。及一切如來威
神力故。具足宣說。


「　願共諸眾生
　往生華藏海
　極樂淨土中」




三說所成益分

經云。為令眾生入佛智慧海(至)安住普賢願海中故。


「　願共諸眾生
　往生華藏海
　極樂淨土中」



四讚勝誡聽分

經云。是時普賢菩薩(至)是佛所行應諦聽。


「　願共諸眾生
　往生華藏海
　極樂淨土中」



五正陳本義分(又十)

經云。爾時普賢菩薩(至)諸佛巳說現說當說。


「　願共諸眾生
　往生華藏海
　極樂淨土中」



○一起具因緣

經云。諸佛子。略說以十種因緣(至)此是毗盧所嚴淨。


「　願共諸眾生
　往生華藏海
　極樂淨土中」



○二所依住(染淨融也)

經云。爾時普賢菩薩(至)廣大業力之所持。


「　願共諸眾生
　往生華藏海
　極樂淨土中」



○三分別形狀(染淨俱提)

經云。爾時普賢菩薩(至)毗盧遮那法如是。


「　願共諸眾生
　往生華藏海
　極樂淨土中」



○四體性差別

經云。爾時普賢菩薩(至)願力所莊嚴一切皆殊妙。


「　願共諸眾生
　往生華藏海
　極樂淨土中」



○五寶等莊嚴

經云。爾時普賢菩薩(至)一切處中皆顯現。


「　願共諸眾生
　往生華藏海
　極樂淨土中」




○六無有垢穢(惟依淨也)

經云。爾時普賢菩薩(至)國土無邊悉清淨。


「　願共諸眾生
　往生華藏海
　極樂淨土中」



  
  * 南無一毛孔中有難思剎等微塵數種種不同一一塵中與眾說法毗盧遮那道場一切海眾
  * 南無一微塵中有大小剎種種差別如微塵數平恒高低各各不同周徧處說法毗盧遮那道場一切海眾
  * 南無一切剎土所有微塵一一塵中皆悉能入為諸眾生起大神變毗盧遮那道場一切海眾
  * 南無佛光照耀摩尼光體彼中悉現各起神力諸佛道場一切海眾
  * 南無三世所有如來神通現諸剎海一一事中諸佛道場一切海眾
  * 南無一切事中等諸佛數徧滿世間為調伏故起大神變無量諸佛道場一切海眾
  * 南無淨光為體依光明住光雲莊飾悉共遊戲一切菩薩海眾
  * 南無不可說佛剎微塵數等華藏剎海徧滿一切菩薩海眾
  * 至心歸命。禮大方廣佛華嚴經華藏世界海本尊毗盧遮那佛


「　十方盡歸命
　滅罪增淨信
　願生華藏海
　極樂淨土中」




○七佛出差別

經云。爾時普賢菩薩(至)一切國土皆周徧。


「　願共諸眾生
　往生華藏海
　極樂淨土中」



○八劫住長短(彼因住時分)

經云。爾時普賢菩薩(至)以一方便皆清淨。


「　願共諸眾生
　往生華藏海
　極樂淨土中」



○九隨業轉變

經云。爾時普賢菩薩(至)是時諸剎海一切普清淨。


「　願共諸眾生
　往生華藏海
　極樂淨土中」



○十無差別

經云。爾時普賢菩薩(至)以願力故徧世間。


「　願共諸眾生
　往生華藏海
　極樂淨土中」



  
  * 南無諸佛法身不可思議無色無形亦無影像為諸眾生現眾多相隨心所樂皆悉令見現大小身一切諸佛
  * 南無或為眾生現於短壽或無量劫現住長壽法身常徧十方隨時出現世界一切諸佛
  * 南無若或十方不可思議有諸剎海悉能嚴淨或唯能嚴淨一剎土彼一一示現悉皆無餘一切諸佛
  * 南無隨眾生心種種難思示現乘法或復宣說一乘法輪一中示現無量方便一切諸佛
  * 南無或亦自然成等正覺微少眾生令住佛道或有唯一念之間悉能開悟無數迷眾一切諸佛
  * 南無一切世界皆悉應現種種方便化度群生身毛

  * 南無或有語言皆悉周徧隨其意樂演說妙法不可思議諸大劫中調伏無量眾生海一切諸佛
  * 南無或有無量莊嚴剎土清淨眾會安隱趺坐如雲悉聚彼中安居十方剎海無不周徧一切諸佛
  * 南無諸佛方便不可思議隨眾生心悉現其前徧住種種莊嚴剎土一切剎土悉皆周徧一切諸佛
  * 南無十方剎海或剎土中住塵數劫或於一劫或無數劫以大願力種種不同一切諸佛
  * 南無現不思議神通力即時徧淨一切剎一切諸佛
  * 南無莊嚴剎海皆悉具足心意清淨一切殊勝出現世間一切諸佛
  * 南無莊嚴剎海一切皆滅眾生共器世界成染入於涅槃一切諸佛
  * 南無清淨剎海一一塵中如微塵數如雲悉聚普賢位中一切菩薩摩訶薩
  * 南無見劫差別莊嚴不異不往十方又無量意九地位中一切菩薩摩訶薩
  * 南無依剎海心住劫常淨悉起大心無量眾生初地位中一切菩薩摩訶薩
  * 南無劫中出生隨彼意樂見於淨染初地之前未斷障故一切信解菩薩摩訶薩
  * 南無有清淨心修諸福德剎海染淨悉由心造凡夫位中一切人天

  * 南無如是等華藏剎海中毗盧遮那功德王下道場眾會光明名號音聲法輪一不動故無異普徧塵剎海內塵佛境諸佛道場一切海眾
  * 至心歸命。禮大方廣佛華嚴經華藏世界海本尊毗盧遮那佛


「　十方盡歸命
　滅罪增淨信
　願生華藏海
　極樂淨土中」



次三塗八難懺悔

惟願帝網無盡佛法僧寶。毗盧遮那如來。普賢文殊
海會聖眾。世出世神。慈悲本願。放大光明。炤於法會。
證明護念。哀愍攝受。願我及一切眾生海。自從無始。
直至今時。業海無盡。帝網重重。違犯法律。一切罪業。
發露懺悔。

辯意長者子所問經云。佛告辯意。復有五事行。死入
地獄。億劫乃出。何者為五。一者。不信有佛法眾。而行
誹謗輕毀聖道。二者。破壞佛寺尊廟。三者。四輩轉相
謗毀。不信殃罪無敬順意。四者。反逆無有。上下君臣
父子不相順從。五者。當來有欲。為道者巳得。為道不
順師教。而自貢高。輕慢謗師。是為五事。死入地獄。展
轉地獄。無有出期。罪報懺悔。

復有五事行。墮餓鬼中。一者。慳貪不欲布施。二者。盜
竊不孝二親。三者。愚癡無有慈心。四者。積聚財物不
肯衣食。五者。不給父母兄弟妻子奴婢。是為五事。墮
餓鬼中。罪報懺悔。


復有五事。作畜生行。墮畜生中。一者。犯戒私竊偷盜。
二者。負債抵而不償。三者。殺生以身償之。四者。不喜
聽受經法。五者。常以因緣艱難。齋戒施貪。以俗為緣。
是為五事。生畜生中。罪報懺悔。

六趣輪迴經云。


「　作業皆自心
　為因馳六趣
　由三毒怖畏
　販賣諸物命
　養巳殺於他
　當墮等活獄
　彼壽百千歲
　加刀杖捶打
　死巳更復生
　受如是苦報(罪報懺悔)」




「　於父母朋屬
　而生於損壞
　起妄語欺誑
　當墮黑繩獄
　黑線絣其身
　如世間解木
　鋸發燄熾然
　受如是苦報(罪報懺悔)」




「　以火燒山川
　林木及原野
　燒害諸有情
　當墮炎熱獄
　火燄徧燒然
　苦呌聲不絕
　兩目無有明
　受如是苦報(罪報懺悔)」




「　謂法說非法
　無根而誹謗
　令他生熱惱
　墮極炎熱獄
　是諸罪眾生
　為大火逼切
　燒然不暫停
　受如是苦報(罪報懺悔)」




「　於猪羊狐兔
　及餘生類等
　煞害彼無邊
　當墮眾合獄
　生彼地獄巳
　備受諸楚毒
　拷掠滅還生
　受如是苦報(罪報懺悔)」




「　起惡身語意
　讒搆相離間
　如是罪眾生
　當墮號呌獄
　復熾猛火燄
　燒然無休息
　常發大惡聲
　受如是苦報(罪報懺悔)」





「　若於佛法僧
　及諸貧乏者
　盜竊彼財物
　墮大號呌獄
　為火所燒炙
　受最極熱惱
　出大猛惡聲
　受如是苦報(罪報懺悔)」




「　於父母師長
　及有德賢者
　起增上殺害
　定墮無間獄
　炎熾大火聚
　洞然徹骨髓
　長時受極苦
　決定無暫樂(罪報懺悔)」




「　起冤敵鬬諍
　戈戟相殘害
　死墮銅爪獄
　其狀極鋒利
　互相而擘裂
　或變為刀杖
　競斫㓨其身
　受如是苦報(罪報懺悔)」




「　強㬥侵他邑
　後墮鐵㓨獄
　剌長十六指
　削肉而穿骨
　復有大鐵犬
　燄牙甚可怖
　噉頂至其踵
　受如是苦報(罪報懺悔)」




「　若陰謀害他
　墮彼劒葉林
　猘狗及鵰鷲
　奔逐競分食(罪報懺悔)」




「　若劫奪他財
　當受其極苦
　常吞熱鐵丸
　復灌以銅汁(罪報懺悔)」




「　無辜害眾生
　當墮鐵鷹獄
　利爪而悖擊
　常時受苦惱(罪報懺悔)」




「　若人好傷殺
　水族諸物命
　後墮鎔銅河
　為業火燒煑(罪報懺悔)」




「　若自貪成事
　而掩斥他善
　墮彼鐵磨獄
　悲號無救度(罪報懺悔)」




「　若人不饒益
　當受多種形
　兩山夾其身
　逼切復加楔(罪報懺悔)」





「　若人說非法
　破壞於橋樑
　鋒刃以為路
　驅彼而來往(罪報懺悔)」




「　以甲傷蚤虱
　墮二羺頭山
　相擊死還生
　展轉而受苦(罪報懺悔)」




「　依止出離道
　而不護禁戒
　墮煻煨獄中
　肢體皆消爛(罪報懺悔)」




「　矯現諸威儀
　苟求邪活命
　死墮糞獄中
　為蛆虫𠯗食(罪報懺悔)」




「　見五穀中虫
　不擇而舂𤽌
　墮鐵碓獄中
　常為彼舂擣(罪報懺悔)」




「　見他苦生喜
　諂曲多疑惑
　常懷思惡心
　作琰魔羅卒(罪報懺悔)」




「　諸苦果種子
　少略而分別
　清淨身語意
　畢竟常遠離(罪報懺悔)」




「　若人不樂施
　復盜眾飲食
　墮在癭鬼中
　常噉諸糞穢(罪報懺悔)」




「　若有障人施
　於巳物生恡
　墮針口鬼中
　腹大常飢渴(罪報懺悔)」




「　無嗣慳財物
　不捨不受用
　墮匱乏鬼中
　得他亭殘弃(罪報懺悔)」




「　希望他施慧
　自少施生悔
　墮下劣鬼中
　常食於涎唾(罪報懺悔)」




「　樂聞他過失
　加惡語宣傳
　墮燄口鬼中
　長受諸苦惱(罪報懺悔)」





「　好起諸鬬諍
　無少慈愍心
　墮極醜鬼中
　食蜎蠕虫類(罪報懺悔)」




「　恐挾取他財
　得巳或少施
　墮極醜鬼中
　他怖獲微祀(罪報懺悔)」




「　若人多讌樂
　廣殺諸物命
　自食復與他
　後墮羅剎鬼(罪報懺悔)」




「　於供養香華
　或嗅或私取
　由起少貪心
　後作尋香鬼(罪報懺悔)」




「　若人相崇奉
　於巳有所求
　怒色希彼財
　後作猛惡鬼(罪報懺悔)」




「　若人於他娶
　常樂作媒伐
　後懷惡相離
　死作部多鬼(罪報懺悔)」




「　若人樂飲酒
　過量復顛酗
　或持勸他人
　後作藥叉鬼(罪報懺悔)」




「　於父母師長
　所欲相違背
　後生藥叉宮
　勇徤多卒㬥(罪報懺悔)」




「　彼慳貪過失
　常生餓鬼中
　苦樂隨自因
　是故勿復造(罪報懺悔)」



又阿含經云。世尊告諸比丘。凡夫之人不聞不知說
法時節。比丘當知有八不聞知節人不得修行。一者。
若如來出現在時。廣演教法。得至涅槃如來之所。然
此眾生在地獄中。不聞不覩。罪報懺悔。二者。若復如
來出現世時。廣演教法。得至涅槃。然此眾生在畜生
中。不聞不覩。罪報懺悔。三者。復次如來出現世時。廣

演教法。得至涅槃。然此眾生在餓鬼中。不聞不覩。罪
報懺悔。四者。復次如來出現世時。廣演教法。得至涅
槃。然此眾生在長壽天上。不聞不覩。罪報懺悔。五者。
復次如來出現世時。廣演教法。得至涅槃。然此眾生
在邊地上。誹謗賢聖。造諸邪業。罪報懺悔。六者。復次
如來出現世時。廣演教法。得至涅槃。然此眾生生於
中國。不具六根。亦復不別善惡之法。罪報懺悔。七者。
若復如來出現在時。廣演教法。得至涅槃。然此眾生
在於中國。雖復六根完具無所缺漏。然彼眾生心識
邪見。無所慧解。無施亦無受者。亦無善惡之報。無今
世後世。亦無父母。亦無沙門婆羅門等。成就得阿羅
漢者。自身作證。而自遊樂。罪報懺悔。八者。復次如來
不出現世。亦復不說法。便至涅槃者。又此眾生生在
中國。六根完具。堪任受法。聦明高才。聞法作解。修行
正見。便有物有施有受者。有善惡之報。有今世後世。
亦有沙門婆羅門等。修正見取證得阿羅漢者。不聞
不覩。罪報懺悔。

我等為無明所覆。不識三途八難罪因。今遇道場。乃
能覺知。歸命毗盧遮那如來。及一切賢聖海眾。燒香
散華。三途八難罪因。發露懺悔。不敢覆藏。由此因緣。
我及法界眾生海一切業報。願皆清淨。

次懺悔滅罪印呪

唵薩栗末(二合)巴(引)巴眉悉普怛[口*捺]曷捺末日囉也莎
曷(應誦三徧)



「　百劫積集罪
　一念悉盪除
　如火焚枯草
　滅盡無有餘」




「　我昔所造諸惡業
　皆由無始貪瞋癡
　從身語意之所生
　一切我今皆懺悔」



懺悔巳。至心歸命。禮本尊毗盧遮那佛。

○(白)眾等聽說經中無常偈


「　始憶容顏華柳色
　誰知鬢髮亂線垂
　欲識閻王催命使
　白髮來報遣君知
　無常殺鬼難求及
　立追即去不容遲
　眼見人人磨滅盡
　自身更得幾多時」



大方廣佛華嚴經海印道場十重行願常徧禮懺儀
卷第九
