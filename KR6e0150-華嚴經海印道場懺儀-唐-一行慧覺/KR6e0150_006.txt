











大方廣佛華嚴經海印道場十重行願常徧禮懺儀
卷第六
唐　蘭山雲巖慈恩寺護法國師一行沙門慧覺依經錄
宋　蒼山載光寺沙門普瑞補註
明　欽褒忠義忠藎四川布政佛弟子木增訂正
雞山寂光寺沙門讀徹參閱
天台習教觀沙門正止治定

第六晌


次法界菩提道場中主水神等雜類諸神會

一切恭敬敬禮無盡三寶。

是諸眾等人各胡跪。嚴持香華。如法供養。願此供海
雲徧滿十方界。百萬億摩尼身殊玅嚴飾。百萬億因
陀羅玅色寶。百萬億黑旃檀香。百萬億不可思議境
界香。百萬億十方玅香。百萬億最勝香。百萬億甚可
愛樂香。咸發香氣普熏十方百萬億頻婆羅香。普散
十方百萬億清淨光香。普熏眾生百萬億無邊際種
種色香。普熏一切諸佛國土。永不竭滅。百萬億塗香。
百萬億熏香。百萬億燒香。香氣發越。普熏一切百萬
億蓮華藏沈水香。出大音聲百萬億遊戲香。能轉眾
心百萬億阿樓那香。香氣普熏。其味甘美。百萬億能
開悟香。普徧一切。令其聞者。諸根寂靜。復有百萬億
無比香王香。種種莊嚴。以如是等諸供養具。常作供
養。帝網重重。諸佛菩薩賢聖海眾。受此供海雲。以為
光明臺。廣於無邊界。無量無盡。願作佛事。

供養巳。一切恭敬。

次奉施寶錯


「　寶珠自性廣大海
　七寶山等最殊勝
　出興如斯供養雲
　諸佛等處我奉獻」



唵薩㗚末怛達遏怛囉得捺布[口*(椔-田+夕)]銘遏薩摩𠹌囉悉
癹囉捺薩麻英吽

寶錯經云。有一總持。名無量種呪。皆能成就具大功
能。總持曰。


唵悉麻囉悉麻囉眉麻捺悉葛囉麻曷令[口*(椔-田+夕)]斡吽

次不空摩尼印呪(結印如前)

唵啞麼遏布[口*(椔-田+夕)]麻禰巴能麻末𠷌呤怛達遏怛眉浪
雞矴薩慢怛不囉薩囉吽

梵音讚佛


「　三世一切佛
　法身悉清淨
　隨其所應化
　普見玅色身
　法界無差別
　亦無所依止
　而於世界中
　示現無量身
　佛身非變化
　示復非非化
　於無化法中
　示有變化形」



直言讚佛

如來應正等覺無上醫王。於無量百千億那由他劫
鍊治法藥。巳得成就。修學一切方便善巧大明呪力。
皆到彼岸。善能除滅一切眾生諸煩惱病。及住壽命。
經無量劫。其身清淨。無有思慮。無有動用。一切佛事
未甞休息。眾生見者諸煩惱病。悉得消滅。是為如來
正等覺身第八相。

  
  * 南無大方廣佛華嚴經中華藏世界海十身無礙本尊毗盧遮那佛
  * 南無大慈大悲五百誓願五濁救苦釋迦牟尼佛
  * 南無東方滿月世界十二上願五濁救苦藥師琉璃光王佛
  * 南無西方極樂世界四十八願五濁救苦阿彌陀佛
  * 南無十方三世盡虗空界微塵剎土中大方廣佛華嚴經圓滿滿教海

  * 南無大方廣佛華嚴經中主於行願真理普賢菩薩摩訶薩
  * 南無大方廣佛華嚴經中主於信解證智文殊師利菩薩摩訶薩
  * 南無大慈大悲五濁救苦千手千眼觀世音菩薩摩訶薩
  * 南無大願弘深五濁救苦出無佛世安慰人心常住琰魔羅界地藏王菩薩摩訶薩
  * 南無十方三世盡虗空界微塵剎土中十信菩薩十住菩薩十行菩薩十迴向菩薩十地菩薩等覺菩薩徧法界剎海微塵數菩薩一切海眾
  * 南無大方廣佛華嚴經末會中修證五相處五十五聖者
  * 南無大方廣佛華嚴經末會中圓器上根百城求法一生之內菩薩行圓為末世頓門修證軌範善財菩薩摩訶薩
  * 南無十方三世盡虗空界微塵剎土中法身色身形相舍利寶塔寺宇一切佛事又於法藏及講法處菩薩賢聖一切海眾
  * 南無大願摜甲求生淨土末濁夏國護持正法護法國師
  * 至心歸命。禮大方廣佛華嚴經華藏世界海本尊毗盧遮那佛


「　十方盡歸命
　滅罪增淨信
　願生華藏海

　極樂淨土中」



經云。復次普興雲幢主水神(至)吼聲徧海斯能入。


「　願共諸眾生
　往生華藏海
　極樂淨土中」



次法界菩提道場中主水神眾

  
  * 南無得平等利益一切眾生慈解脫門普興雲幢主水神
  * 南無得無邊法莊嚴解脫門海潮雲音主水神
  * 南無得觀所應化方便普攝解脫門妙色輪髻主水神
  * 南無得普演諸佛甚深境界解脫門善巧漩澓主水神
  * 南無得普現清淨大光明解脫門離垢香積主水神
  * 南無得清淨法界無相無性解脫門福橋光音主水神
  * 南無得無盡大悲海解脫門知足自在主水神
  * 南無得於菩薩眾會道場中為大歡喜藏解脫門淨喜善門主水神
  * 南無得以無礙廣大福德力普出現解脫門普現威光主水神
  * 南無得觀察一切眾生發起如虗空調伏方便解脫門吼聲徧海主水神
  * 南無如是等而為上首。其數無量。一切主水神。


「　十方盡歸命
　滅罪增淨信
　願生華藏海
　極樂淨土中」




經云。復次出現寶光主海神(至)海潮音神所行處。


「　願共諸眾生
　往生華藏海
　極樂淨土中」



次法界菩提道場中主海神眾

  
  * 南無得以等心施一切眾生福德海眾寶莊嚴身解脫門出現寶光主海神
  * 南無得巧方便守護一切眾生善根解脫門不可壞金剛幢主海神
  * 南無得能竭一切眾生煩惱海解脫門不雜塵垢主海神
  * 南無得令一切眾生離惡道解脫門恒住波浪主海神
  * 南無得普滅大癡暗解脫門吉祥寶月主海神
  * 南無得滅一切諸趣苦與安樂解脫門玅華龍髻主海神
  * 南無得淨治一切眾生諸見愚癡性解脫門普持光味主海神
  * 南無得出生一切寶種性菩提心解脫門寶𦦨華光主海神
  * 南無得不動心功德海解脫門金剛玅髻主海神
  * 南無得普入法界三昧門解脫門海潮雷音主海神
  * 南無如是等而為上首。其數無量。一切主海神。


「　十方盡歸命
　滅罪增淨信
　願生華藏海
　極樂淨土中」



經云。復次普發迅流主河神(至)此海光神之解脫。



「　願共諸眾生
　往生華藏海
　極樂淨土中」



次法界菩提道場中主河神眾

  
  * 南無得普雨無邊法雨解脫門普發迅流主河神
  * 南無得普現一切眾生前令永離煩惱解脫門普潔泉㵎主河神
  * 南無得以大悲方便普滌一切眾生諸惑塵垢解脫門離塵淨眼主河神
  * 南無得恒出饒益眾生音解脫門十方徧吼主河神
  * 南無得於一切含識中恒起無惱害慈解脫門普救護眾生主河神
  * 南無得普示一切眾生清涼善根解脫門無熱淨光主河神
  * 南無得修行具足施令一切眾生永離慳著解脫門普生歡喜主河神
  * 南無得作一切歡喜福田解脫門廣德勝幢主河神
  * 南無得能令一切眾生雜染者清淨嗔毒者歡喜解脫門光炤普世主河神
  * 南無得能令一切眾生入解脫海恒受具足樂解脫門海德光明主河神
  * 南無如是等而為上首。其數無量。一切主河神。


「　十方盡歸命
　滅罪增淨信
　願生華藏海
　極樂淨土中」



經云。復次柔軟勝味主稼神(至)此淨光神解脫門。


「　願共諸眾生
　往生華藏海
　極樂淨土中」




次法界菩提道場中主稼神眾

  
  * 南無得與一切眾生法滋味令成就佛身解脫門柔軟勝味主稼神
  * 南無得能令一切眾生受廣大喜樂解脫門時華淨光主稼神
  * 南無得以一切圓滿法門淨諸境界解脫門色力勇徤主稼神
  * 南無得見佛大悲無量神通變化力解脫門增益精氣主稼神
  * 南無得普現佛福田令下種無失壞解脫門普生根果主稼神
  * 南無得普發眾生淨信華解脫門玅嚴環髻主稼神
  * 南無得大慈愍濟諸眾生令增長福德海解脫門潤澤淨華主稼神
  * 南無得廣開示一切行法解脫門成就玅香主稼神
  * 南無得能令法界一切眾生捨離懈怠憂惱等諸惡普清淨解脫門見者樂愛主稼神
  * 南無得觀察一切眾生善根隨應說法令眾會歡喜滿足解脫門離垢光明主稼神
  * 南無如是等而為上首。其數無量。一切主稼神。


「　十方盡歸命
　滅罪增淨信
　願生華藏海
　極樂淨土中」



經云。復次吉祥主藥神(至)此發威光解脫門。


「　願共諸眾生
　往生華藏海
　極樂淨土中」




次法界菩提道場中主藥神眾

  
  * 南無得普觀一切眾生心而勤攝取解脫門吉祥主藥神
  * 南無得以光明攝取眾生俾見者無空過解脫門旃檀林主藥神
  * 南無得能以淨方便滅一切眾生煩惱解脫門離塵光明主藥神
  * 南無得能以大名稱增長無邊善根海解脫門名稱普聞主藥神
  * 南無得大悲幢速赴一切病境界解脫門毛孔現光主藥神
  * 南無得療治一切盲冥眾生令智眼清淨解脫門破暗清淨主藥神
  * 南無得能演佛音說諸法差別義解脫門普發吼聲主藥神
  * 南無得能作一切眾生善知識令見者咸生善根解脫門蔽日光幢主藥神
  * 南無得清淨大悲藏能以方便令生信解解脫門明見十方主藥神
  * 南無得方便令念佛滅一切眾生病解脫門普發威光主藥神
  * 南無如是等而為上首。其數無量。一切主藥神。


「　十方盡歸命
　滅罪增淨信
　願生華藏海
　極樂淨土中」




經云。復次布華如雲主林神(至)此味光神所觀察。


「　願共諸眾生
　往生華藏海
　極樂淨土中」



次法界菩提道場中主林神眾

  
  * 南無得廣大無邊智海藏解脫門布華如雲主林神
  * 南無得廣大修治普清淨解脫門擢𠏉舒光主林神
  * 南無得增長種種淨信芽解脫門生芽發耀主林神
  * 南無得一切清淨功德莊嚴聚解脫門吉祥淨業主林神
  * 南無得普門清淨慧恒周覽法界解脫門垂布焰藏主林神
  * 南無得普知一切眾生行海而興布法雲解脫門妙莊嚴光主林神
  * 南無得忍受一切不可意聲演清淨音解脫門可意雷聲主林神
  * 南無得十方普現昔所修治廣大行境界解脫門香光普徧主林神
  * 南無得以一切功德法饒益世間解脫門玅光逈耀主林神
  * 南無得能令一切見佛出興常敬念不忘莊嚴功德藏解脫門華果光味主林神
  * 南無如是等而為上首。其數無量。一切主林神。


「　十方盡歸命
　滅罪增淨信
　願生華藏海
　極樂淨土中」



次邪淫罪懺悔


惟願帝網無盡佛法僧寶。毗盧遮那如來。普賢文殊
海會聖眾。世出世神。慈悲本願。放大光明炤於法會
證盟護念。哀愍攝受。願我及一切眾生海。自從無始。
直至今時。業海無盡。帝網重重。一切邪淫罪業。發露
懺悔。

某等從無量劫來。至於今日。躭著女色。不擇親疎。淫
欲熾盛。豈論好醜。染於欲境。如繩繫縛。戀逐情色。如
顛狂醉。菩薩呵色欲。經云。女色者世間之枷鎖。凡夫
戀着。不能自拔。女色者世間之重患。凡夫因之至死。
不免女色者。世間之衰禍。凡夫遭之。無厄不生。行者
既得捨之。若復顧念。是為從獄得出還。復思入從狂
得正。而復樂之。從病得瘥。復思得病。智者愍之。知其
狂而顛蹶。死無日矣。凡夫重色。甘為之僕。終身馳驟。
為之辛苦。雖復鈇質寸斬鋒鏑。交至甘心受之。不以
為患。狂人樂狂。不知是過。行者若能棄之不顧。是則
破枷脫鎖。惡狂厭病。離諸衰禍。既安且吉。得出牢獄。
永無患難。女人之相。其言如蜜。其心如毒。譬如渟澄。
水鏡而毒龍居之。金山寶窟而惡獸居之。當知此害。
不可親近。室家不和。婦女之由。毀宅敗族。婦人之罪。
實是陰賊。滅人慧明。亦似獵圍。尠得出者。譬如高羅。
羣鳥落之。不能奮飛。又如密網。眾魚投之。刳腸剖腹。
亦如暗坑。無目投之。如蛾赴火。是以智者知而遠之。
不受其害。惡而穢之。不為所惑。不悟此法。今皆懺悔。
又智度論云。邪淫者。若女人為父母兄弟姊妹夫主

兒子世間法王法守護。若犯者是名邪淫。若有雖不
守護。以法為守。云何法守。一切出家女人在家受一
日戒。是名法守。若以力若以財若誘誑。若自有妻受
戒有娠乳兒非道乃至以華鬘與淫女為要。如是犯
者。名為邪淫。如是種種不作名為不邪淫。問曰。人守
人瞋法守破法。應名邪淫。人自有妻。何以為邪。答曰。
既聽受一日戒。墮於法中。本雖是婦。今不自在過。受
戒時則非法守。有娠婦人。以其身重。厭本所習。又為
傷。娠乳兒時。淫其母。乳則竭。又以心著淫欲。不復護
兒。非道之處。則非女根。女心不樂。強以非理。故名邪
淫。是事不作名為不邪淫。問曰。若夫主不知不見不
惱。他有何罪。答曰。以其邪故。既名為邪。是為不正。是
故有罪。復次此有種種罪過。夫妻之情。異身同體。奪
他所愛。破其本心。是名為賊。復有重罪。惡名醜聲。為
人所憎。少樂多畏。或畏刑戮。又畏夫主傍人所知。多
懷妄語。聖人所訶。罪中之罪。復次淫泆之人。當自思
惟。我婦他妻。同為女人。骨肉情態。彼此無異。而我何
為。橫生惑心。隨逐邪意。邪淫之人。破失今世。後世之
樂。復次迴巳易處。以自制心。若彼侵我妻。我則忿毒。
若我侵彼。彼亦何異。恕巳自制。故應不作。復次如佛
說。邪淫之人後墮劒樹地獄。眾苦備受。得出為人。家
道不穆。常值淫婦。邪僻殘賊。邪淫為患。譬如蝮蛇。亦
如大火。不急避之。禍害將及。如佛所說。邪淫有十罪。
一者。常為所淫夫主欲危害之。二者。夫婦不睦。常共

鬪諍。三者。諸不善法日日增長。於諸善法日日損減。
四者。不守護身。妻子孤寡。五者。財產日耗。六者。有諸
惡事。常為人所疑。七者。親屬知識所不愛喜。八者。種
怨家業因緣。九者。身壞命終。死入地獄。十者。若出為
女人。多人共夫。若為男子。婦不貞潔。如是等種種因
緣。不作是名不邪淫。

我等為無明所覆。不識邪淫罪因。今遇道場。方能覺
知。歸命毗盧遮那如來及一切賢聖海眾。燒香散華。
邪淫罪業。發露懺悔。不敢覆藏。由此因緣。我及法界
眾生海。邪淫重罪。願皆清淨。

次懺悔滅罪印呪

唵薩栗末(二合)巴(引)巴眉悉普怛[口*捺]曷捺末日囉也莎
曷(應誦三徧)


「　百劫積集罪
　一念悉盪除
　如火焚枯草
　滅盡無有餘」




「　我昔所造諸惡業
　皆由無始貪瞋癡
　從身語意之所生
　一切我今皆懺悔」



懺悔巳。至心歸命。禮本尊毗盧遮那佛。

○(白)眾等聽說經中無常偈


「　眾苦無邊際
　貪愛為根本
　愛使諸眾生
　眾生不能脫
　愛心難棄捨
　粘著如黐膠
　由此應斷愛
　勤求無上道」




「　此間辦身最難得
　丈夫能求利益時
　此時若或不求利
　後復何能具足此

　若我罪業未滅除
　慮恐於前死來至
　有何方計而免脫
　惟願疾速救拔我」



大方廣佛華嚴經海印道場十重行願常徧禮懺儀
卷第六
