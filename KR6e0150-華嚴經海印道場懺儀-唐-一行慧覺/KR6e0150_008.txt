











大方廣佛華嚴經海印道場十重行願常徧禮懺儀
卷第八
唐　蘭山雲巖慈恩寺護法國師一行沙門慧覺依經錄
宋　蒼山載光寺沙門普瑞補註
明　欽褒忠義忠藎四川布政佛弟子木增訂正
雞山寂光寺沙門讀徹參閱
天台習教觀沙門正止治定

第八晌

次如來現相品法門眾海同請分

一切恭敬敬禮無盡三寶。

是諸眾等人各胡跪。嚴持香華。如法供養。願此供海
雲徧滿十方界。願以無數香。葢無數香。幢無數香。幡
無數香。雲無數香。像無數香。光無數香。𦦨無數香。網
無數香。座無數香。經行地無數香。所住處無數香。世
界無數香。山無數香。海無數香。河無數香。樹無數香。
衣服無數香。蓮華無數香。宮殿無量無邊無比。不可
數不可稱。不可思不可量。不可說不可說。華雲。鬘雲。
塗香雲。末香雲。衣雲。寶雲。鐙光明雲。莊嚴具雲。如是
摩尼寶葢。摩尼寶幢。摩尼寶幡。摩尼寶帳。摩尼寶網。
摩尼寶像。摩尼寶光。摩尼寶𦦨。摩尼寶雲。摩尼寶座。
摩尼寶經行地。摩尼寶所住處。摩尼寶剎摩尼寶山。

摩尼寶海。摩尼寶河。摩尼寶樹。摩尼寶衣服。摩尼寶
蓮華。摩尼寶宮殿。皆不可說不可說。如是一一諸境
界中。各有無數欄楯。無數宮殿。無數樓閣。無數門闥。
無數半月。無數却敵。無數窗牗。無數清淨寶。無數莊
嚴具。以如是等諸供養具。常作供養。帝網重重。諸佛
菩薩賢聖海眾作大供養。受此供養雲。以為光明臺。
廣於無邊界。無量無盡。願作佛事。

供養巳。一切恭敬。

次奉施寶錯


「　寶珠自性廣大海
　七寶山等最殊勝
　出興如斯供養雲
　諸佛等處我奉獻」



唵薩㗚末怛達遏怛囉得捺布桚銘遏薩摩𠹌囉悉
癹囉捺薩麻英吽

寶錯經云。有一總持。名無量種呪。皆能成就具大功
能。總持曰。

唵悉麻囉悉麻囉眉麻捺悉葛囉麻曷令[口*(椔-田+夕)]斡吽

次不空摩尼印呪

唵啞麼遏布[口*(椔-田+夕)]麻禰巴能麻末𠷌呤怛達遏怛眉浪
雞矴薩慢怛不囉薩囉吽

梵音讚佛


「　世尊入涅槃
　彼土莊嚴滅
　眾生無法器
　世界成雜染
　若有佛興世
　一切悉珍好
　隨其心清淨
　莊嚴皆具足
　諸佛神通力
　示現不思議
　是時諸剎海
　一切普清淨」




直言讚佛


「　佛身充滿於法界
　普現一切眾生前
　隨緣赴感靡不周
　而恒處此菩提座
　如來一一毛孔中
　一切剎塵諸佛坐
　菩薩眾會共圍繞
　演說普賢之勝行
　如來安處菩提座
　一毛示現多剎海
　一一毛現悉亦然
　如是普周於法界
　一一剎中悉安坐
　一切剎土皆周徧
　十方菩薩如雲集
　莫不咸來詣道場
　一切剎土微塵數
　功德光明菩薩海
　普在如來眾會中
　乃至法界咸充徧
　法界微塵諸剎土
　一切眾生皆出現
　如是分身智境界
　普賢行中能建立
　一切諸佛眾會中
　勝智菩薩僉然坐
　各各聽法生歡喜
　處處修行無量劫
　巳入普賢廣大願
　各各出生眾佛法
　毗盧遮那法海中
　修行剋證如來地
　普賢菩薩所開覺
　一切如來同讚喜
　巳獲諸佛大神通
　法界周流無不徧
　一切剎土微塵數
　常現身雲悉充滿
　普為眾生放大光
　各雨法雨稱其心」



  
  * 南無大方廣佛華嚴經中華藏世界海十身無礙本尊毗盧遮那佛
  * 南無大慈大悲五百誓願五濁救苦釋迦牟尼佛

  * 南無東方滿月世界十二上願五濁救苦藥師琉璃光王佛
  * 南無西方極樂世界四十八願五濁救苦阿彌陀佛
  * 南無十方三世盡虗空界微塵剎土中大方廣佛華嚴經圓滿教海
  * 南無大方廣佛華嚴經中主於行願真理普賢菩薩摩訶薩
  * 南無大方廣佛華嚴經中主於信解證智文殊師利菩薩摩訶薩
  * 南無大慈大悲五濁救苦千手千眼觀世音菩薩摩訶薩
  * 南無大願弘深五濁救苦出無佛世安慰人心常住琰魔羅界地藏王菩薩摩訶薩
  * 南無十方三世盡虗空界微塵剎土中十信菩薩十住菩薩十行菩薩十迴向菩薩十地菩薩等覺菩薩徧法界剎海微塵數菩薩一切海眾
  * 南無大方廣佛華嚴經末會中修證五相處五十五聖者
  * 南無大方廣佛華嚴經末會中圓器上根百城求法一生之內菩薩行圓為末世頓門修證軌範善財菩薩摩訶薩
  * 南無十方三世盡虗空界微塵剎土中法身色身形相舍利寶塔寺宇一切佛事又於法藏及講法處菩薩賢聖一切海眾

  * 南無大願摜甲求生淨土末濁夏國護持正法護法國師
  * 至心歸命。禮大方廣佛華嚴經華藏世界海本尊毗盧遮那佛


「　十方盡歸命
　滅罪增淨信
　願生華藏海
　極樂淨土中」



  
  * 南無十方無礙毗盧遮那如來道場一切海眾
  * 南無大方廣佛華嚴經中如來現相品法門

如來現相品第二

經云。爾時諸菩薩(至)此道場中願宣說。


「　願共諸眾生
　往生華藏海
　極樂淨土中」



次放光普攝

經云。爾時世尊知諸菩薩(至)汝可往觀聞所說。


「　願共諸眾生
　往生華藏海
　極樂淨土中」



經云。爾時十方世界海(至)於其座上結如跌坐。


「　願共諸眾生
　往生華藏海
　極樂淨土中」



  
  * 南無法水覺虗空無邊王佛
  * 南無觀察勝法蓮華幢菩薩摩訶薩
  * 南無如是等不可說佛剎微塵數世界海諸菩薩一切海眾


「　十方盡歸命
　滅罪增淨信
　願生華藏海
　極樂淨土中」



經云。此華藏世界海南(至)於其座上結加趺坐。


「　願共諸眾生
　往生華藏海
　極樂淨土中」




  
  * 南無普智光明德須彌王佛
  * 南無普炤法海慧菩薩摩訶薩
  * 南無如是等不可說佛剎微塵數世界海諸菩薩一切海眾


「　十方盡歸命
　滅罪增淨信
　願生華藏海
　極樂淨土中」



經云。此華藏世界海西(至)於其座上結加趺坐。


「　願共諸眾生
　往生華藏海
　極樂淨土中」



  
  * 南無香𦦨功德寶莊嚴佛
  * 南無月光香𦦨普莊嚴菩薩摩訶薩
  * 南無如是等不可說佛剎微塵數世界海諸菩薩一切海眾


「　十方盡歸命
　滅罪增淨信
　願生華藏海
　極樂淨土中」



經云。此華藏世界海北(至)於其座上結加趺坐。


「　願共諸眾生
　往生華藏海
　極樂淨土中」



  
  * 南無普智幢音王佛
  * 南無師子奮迅光明菩薩摩訶薩
  * 南無如是等不可說佛剎微塵數世界海諸菩薩一切海眾


「　十方盡歸命
　滅罪增淨信
　願生華藏海
　極樂淨土中」



經云。此華藏世界海東北方(至)於其座上結加趺坐。


「　願共諸眾生
　往生華藏海
　極樂淨土中」




  
  * 南無一切法無畏燈佛
  * 南無最勝光明燈無盡功德藏菩薩摩訶薩
  * 南無如是等不可說佛剎微塵數世界海諸菩薩一切海眾


「　十方盡歸命
　滅罪增淨信
　願生華藏海
　極樂淨土中」



經云。此華藏世界海東南方(至)於其座上結加趺坐。


「　願共諸眾生
　往生華藏海
　極樂淨土中」



  
  * 南無普喜深信王佛
  * 南無慧燈普明菩薩摩訶薩
  * 南無如是等不可說佛剎微塵數世界海諸菩薩一切海眾


「　十方盡歸命
　滅罪增淨信
　願生華藏海
　極樂淨土中」



經云。此華藏世界海西南方(至)於其座上結加趺坐。


「　願共諸眾生
　往生華藏海
　極樂淨土中」



  
  * 南無普智光明音佛
  * 南無普華光焰髻菩薩摩訶薩
  * 南無如是等不可說佛剎微塵數世界海諸菩薩一切海眾


「　十方盡歸命
　滅罪增淨信
　願生華藏海
　極樂淨土中」



經云。此華藏世界海西北方(至)於其座上結加趺坐。


「　願共諸眾生
　往生華藏海
　極樂淨土中」




  
  * 南無無量功德海光明佛
  * 南無無盡光摩尼王菩薩摩訶薩
  * 南無如是等不可說佛剎微塵數世界海諸菩薩一切海眾


「　十方盡歸命
　滅罪增淨信
　願生華藏海
　極樂淨土中」



經云。此華藏世界海下方(至)於其座上結加趺坐。


「　願共諸眾生
　往生華藏海
　極樂淨土中」



  
  * 南無法界光明佛
  * 南無法界光𦦨慧菩薩摩訶薩
  * 南無如是等不可說佛剎微塵數世界海諸菩薩一切海眾


「　十方盡歸命
　滅罪增淨信
　願生華藏海
　極樂淨土中」



經云。此華藏世界海上方(至)於其座上結加趺坐。


「　願共諸眾生
　往生華藏海
　極樂淨土中」



  
  * 南無無礙功德光明王佛
  * 南無無礙力精進慧菩薩摩訶薩
  * 南無如是等不可說佛剎微塵數世界海諸菩薩一切海眾


「　十方盡歸命
　滅罪增淨信
　願生華藏海
　極樂淨土中」



經云。如是等十億佛剎(至)於其座上結加趺坐。


「　願共諸眾生
　往生華藏海
　極樂淨土中」




  
  * 南無如是等不可說華藏世界中。復有十億佛剎極微塵數諸菩薩。一一菩薩有剎海微塵數諸菩薩眾。彼諸菩薩身毛孔中。一一各現十世界海。微塵數光。一一光中有十世界海。微塵數一切菩薩海眾。


「　十方盡歸命
　滅罪增淨信
　願生華藏海
　極樂淨土中」



次歎現自在用

經云。如是坐巳。其諸菩薩(至)廣大願海。生如來家。


「　願共諸眾生
　往生華藏海
　極樂淨土中」



次光聲自述

爾時諸菩薩光明中(至)諸光明中大音吼。


「　願共諸眾生
　往生華藏海
　極樂淨土中」



次現瑞相表說法

經云。爾時世尊欲令一切(至)三昧解脫神通變化。


「　願共諸眾生
　往生華藏海
　極樂淨土中」



次如來眉間菩薩海會眾

  
  * 南無法界覺場如來毫中名一切法勝音眾等剎海微塵數菩薩一切海眾


「　十方盡歸命
　滅罪增淨信
　願生華藏海
　極樂淨土中」



經云。即於眾中。承佛威神(至)諸道場中。悉亦如是。


「　願共諸眾生
　往生華藏海
　極樂淨土中」



  
  * 南無觀察一切勝法蓮華光慧王菩薩摩訶薩
  * 南無法喜慧光明菩薩摩訶薩

  * 南無香焰光普明慧菩薩摩訶薩
  * 南無師子奮迅慧光明菩薩摩訶薩
  * 南無法海慧功德藏菩薩摩訶薩
  * 南無慧燈普明菩薩摩訶薩
  * 南無華焰髻普明智菩薩摩訶薩
  * 南無威德慧無盡光菩薩摩訶薩
  * 南無法界普明慧菩薩摩訶薩
  * 南無精進力無礙慧菩薩摩訶薩
  * 南無如是等佛剎微塵數世界中復有十億剎海微塵數諸菩薩眾而來集會一切剎海一一四天下諸道場中皆亦如是一切菩薩
  * 至心歸命。禮大方廣佛華嚴經華藏世界海本尊毗盧遮那佛


「　十方盡歸命
　滅罪增淨信
　願生華藏海
　極樂淨土中」



次意根三毒罪懺悔

惟願帝網無盡佛法僧寶。毗盧遮那如來。普賢文殊
海會聖眾。世出世神。慈悲本願。放大光明。炤於法會。
證盟護念。哀愍攝受。願我及一切眾生海。自從無始。
直至今時。業海無盡。帝網重重。諸貪嗔癡。一切罪業。
發露懺悔。

除業障經云。貪有三種。上中下品。上品貪者。若身若
心極其分位。而生染著。無離貪心。由染著故。於一切
處不生慚愧。何者是為無慚。謂獨止一處。作是思惟

而起尋求。諸所欲事。稱讚欲境。自現有德。是為無慚。
何者是為無愧。由彼貪欲因緣。於父母等前。違背狠
房。及生惱害。於尊師之前。亦無恥辱。自現有德。是為
無愧。以是因緣。命終之後。墮惡趣中。此名上品貪。中
品貪者。謂若親近諸欲境時。自初至末。雖復暫有所
成。旋起離貪之心。即生變悔。此名中品貪。下品貪者。
謂若親近諸欲境時。或身相觸。或共語言。或瞻視間。
旋起即滅。此名下品貪。總要而言。一切濟念受用資
具。有所欲者。皆名下品。不悟此法。今皆懺悔。

嗔有三種。上中下品。上品嗔者。隨於所起諸嗔境中。
生極嗔恚。而復㬥惡。便造五無間罪。或隨造一無間
罪。或謗正法。凡如是等。總聚五無間罪。算分數分喻
分。乃至烏波尼煞曇分。皆不能及。由此因緣。身壞命
終。墮大地獄。若或暫得生於人間。身相黑色。其目赤
惡。性多㬥惡。此因緣故還生地獄。此名上品嗔。中品
嗔者。隨於諸嗔境中。若暫起巳。或微分造不善罪業。
即速變悔。旋時對治。而令止息。此名中品嗔。下品嗔
者。謂於親愛和合境中。隨以嗔緣。輒生輕謗。雖復暫
起。於剎那中。即生變悔。旋起對治。而令息滅。此名下
品嗔。不悟此法。今皆懺悔。

癡有三種。上中下品。上品癡者。諸一切處。若行若止。
悉無善作。亦無憂戚。不生變悔。此名上品癡。中品癡
者。若起少分不善之業。雖有所成。即速變悔。於同梵
行人所。懺謝其罪。不現巳德。此名中品癡。下品癡者。

謂於如來所制戒中。不越性罪。違犯初篇戒學之罪。
此名下品癡。不悟此法。今皆懺悔。

我等為無明所覆。不識貪嗔癡等罪因。今遇道場。乃
能覺知。歸命毗盧遮那如來。及一切賢聖海眾。燒香
散華。貪嗔癡罪。發露懺悔。不敢覆藏。由此因緣。我及
法界眾生海意業重罪。悉皆清淨。

次懺悔滅罪印呪

唵薩栗末(二合)巴(引)巴眉悉普怛[口*捺]曷捺末日囉也莎
曷(應誦三徧)


「　百劫積集罪
　一念悉盪除
　如火焚枯草
　滅盡無有餘」




「　我昔所造諸惡業
　皆由無始貪瞋癡
　從身語意之所生
　一切我今皆懺悔」



懺悔巳。至心歸命。禮本尊毗盧遮那佛。

○(白)眾等聽說經中無常偈


「　一切法皆空
　高者亦當墜
　和合必有離
　有命皆歸死
　三界諸眾生
　現在及未來
　生者必有死
　無有法常者
　譬如日出沒
　一切人皆見
　一切生亦然
　死法當現前」



大方廣佛華嚴經海印道場十重行願常徧禮懺儀
卷第八


