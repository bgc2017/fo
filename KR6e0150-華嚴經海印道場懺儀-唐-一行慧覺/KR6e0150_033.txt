











大方廣佛華嚴經海印道場十重行願常徧禮懺儀
卷第三十三
唐　蘭山雲巖慈恩寺護法國師一行沙門慧覺依經錄
宋　蒼山載光寺沙門普瑞補註
明　欽褒忠義忠藎四川布政佛弟子木增訂正
雞山寂光寺沙門讀徹參閱
天台習教觀沙門正止治定

第三十三晌

次十地位中第四妙德夜神會

一切恭敬敬禮無盡三寶。

是諸眾等人各胡跪。嚴持香華。如法供養。願此供海
雲。遍滿十方界。施諸燈明。所謂酥燈。油燈。寶燈。摩尼
燈。漆燈。火燈。沉水燈。旃檀燈。一切香燈。無量色光燈。
施如是等。以諸寶燈。常作供養。帝網重重。諸佛菩薩
賢聖海眾。受此供養雲。以為光明臺。廣於無邊界。無
量無盡。願作佛事。

供養巳。一切恭敬。

次奉施寶錯呪


「　寶珠自性廣大海
　七寶山等最殊勝
　出興如斯供養雲
　諸佛等處我奉獻」



唵薩㗚末怛達遏怛囉得捺布桚銘遏薩摩𠹌囉悉

癹囉捺薩麻英吽

寶錯經云。有一總持名無量種呪。皆能成就具大功
能。總持曰。

唵悉麻囉悉麻囉眉麻捺悉葛囉麻曷令[口*(椔-田+夕)]斡吽

次運心供養(印呪以二手金剛合掌置於頂上應誦此呪)

唵薩㗚末(二合)㗚達(二合)眉鳴𠹌遏(二合)矴(切身)悉癹囉兮慢
(引)遏遏捺竿莎(引)訶

梵音讚佛


「　佛身無有量
　能示有量身
　隨其所應覩
　導師如是現
　佛身無處所
　充滿一切處
　如空無邊際
　如是難思議
　悲心所行處
　心不於中起
　諸佛境界中
　畢竟無生滅」



直言讚佛

如來應正等覺大智慧海。於中有四大智寶珠。具足
無量福智功德。由此能生一切眾生聲聞獨覺有學
無學位。及諸菩薩智慧之寶。所謂無染著巧方便大
智慧寶善分別有為無為法。大智慧寶。分別說無量
法。而不壞法性大智慧寶。知時非時。未曾誤失大智
慧寶。若諸如來大智慧海中。無此四寶。有一眾生。得
入大乘。終無是處。此四智寶。薄福眾生。所不能見。何
以故。於如來深密藏故。此四智寶。平均正直。端潔妙
好。普能利益。諸菩薩眾。令其悉得智慧光明。是為如
來心第四相。

  
  * 南無大方廣佛華嚴經中華藏世界海十身無礙本

  * 南無大慈大悲五百誓願五濁救苦釋迦牟尼佛
  * 南無東方滿月世界十二上願五濁救苦藥琉璃光王佛
  * 南無西方極樂世界四十八願五濁救苦阿彌陀佛
  * 南無十方三世盡虗空界微塵剎土中大方廣佛華嚴經圓滿教海
  * 南無大方廣佛華嚴經中主於行願真理普賢菩薩摩訶薩
  * 南無大方廣佛華嚴經中主於信解證智文殊師利菩薩摩訶薩
  * 南無大慈大悲五濁救苦千手千眼觀世音菩薩摩訶薩
  * 南無大願弘深五濁救苦出無佛世安慰人心常住𦦨魔羅界地藏王菩薩摩訶薩
  * 南無十方三世盡虗空界微塵剎土中十信菩薩十住菩薩十行菩薩十迴向菩薩十地菩薩等覺菩薩徧法界剎海微塵數菩薩一切海眾
  * 南無大方廣佛華嚴經末會中修證五相處五十五聖者
  * 南無大方廣佛華嚴經末會中圓器上根百城求法一生之內菩薩行圓為末世頓門修證軌範善財菩薩摩訶薩
  * 南無十方三世盡虗空界微塵剎土中法身色身形

  * 南無大願摜甲求生淨土末濁夏國護持正法護法國師
  * 至心歸命禮大方廣佛華嚴經華藏世界海本尊毗盧遮那佛


「　十方盡歸命
　滅罪增淨信
　願生華藏海
　極樂淨土中」



第四普救眾生妙德主夜神知菩薩普現一切
世間調伏眾生解脫法門

經云爾時善財童子(至)慇懃瞻仰辭退而去。


「　願共諸眾生
　往生華藏海
　極樂淨土中」



次普救眾生妙德夜神發心處佛會

初圓滿清淨劫中毗盧遮那大威德世界內諸佛

  
  * 南無普智寶𦦨妙德幢王佛等須彌山微塵數諸佛道場一切海眾
  * 南無普光明法雲音幢佛
  * 南無虗空寶葢眾菩提樹下毗盧遮那如來不可說佛剎微塵數道場一切海眾
  * 南無於此前過十大劫日輪光摩尼世界因陀羅幢妙相佛道場一切海眾
  * 南無妙德幢佛
  * 南無於念念中見須彌山微塵數佛道場一切海眾

次寶輪妙莊嚴世界大光劫中諸佛


  
  * 南無五百諸佛道場一切海眾
  * 南無大悲幢佛
  * 南無金剛那羅延幢佛
  * 南無金剛無礙德佛
  * 南無火𦦨山妙莊嚴佛
  * 南無一切法海高勝王佛
  * 南無海嶽法光明佛
  * 南無寶𦦨山燈佛
  * 南無功德海光明輪佛
  * 南無毗盧遮那功德藏佛
  * 南無充滿虗空法界妙德燈佛
  * 南無如是等一切諸佛

次圓滿清淨劫中徧照燈世界中諸佛

  
  * 南無須彌山微塵數一切諸佛
  * 南無智𦦨佛
  * 南無法幢佛
  * 南無法須彌佛
  * 南無德師子佛
  * 南無寂靜王佛
  * 南無滅諸見佛
  * 南無高名稱佛
  * 南無大功德佛
  * 南無勝日佛
  * 南無月面佛
  * 南無虗空處佛
  * 南無普光佛
  * 南無住諸方佛
  * 南無正念海佛
  * 南無高勝光佛
  * 南無須彌雲佛
  * 南無法𦦨佛
  * 南無山勝佛
  * 南無大悲華佛
  * 南無法界華佛
  * 南無光幢佛
  * 南無智慧佛
  * 南無心義佛
  * 南無德主佛
  * 南無天慧佛
  * 南無慧王佛
  * 南無勝智佛
  * 南無光王佛

  * 南無勇猛佛
  * 南無蓮華佛
  * 南無寶𦦨山佛
  * 南無功德海佛
  * 南無法光明佛
  * 南無蓮華藏佛
  * 南無眾生眼佛
  * 南無香光寶佛
  * 南無須彌功德佛
  * 南無乾闥婆王佛
  * 南無摩尼藏佛
  * 南無寂靜色佛
  * 南無廣大智佛
  * 南無寶光明佛
  * 南無虗空雲佛
  * 南無殊勝相佛
  * 南無圓滿戒佛
  * 南無那羅延佛
  * 南無須彌德佛
  * 南無功德輪佛
  * 南無無勝幢佛
  * 南無大樹山佛
  * 南無娑羅藏佛
  * 南無世主身佛
  * 南無高顯光佛
  * 南無金剛照佛
  * 南無地威力佛
  * 南無甚深法佛
  * 南無法慧音佛
  * 南無須彌幢佛
  * 南無勝光明佛
  * 南無妙寶光佛
  * 南無梵光明佛
  * 南無虗空音佛
  * 南無法界身佛
  * 南無光明輪佛
  * 南無智慧幢佛
  * 南無虗空燈佛
  * 南無微妙德佛
  * 南無徧照光佛
  * 南無勝福光佛
  * 南無大悲雲佛
  * 南無力光慧佛
  * 南無普現前佛
  * 南無高顯光佛
  * 南無光明身佛
  * 南無法起佛
  * 南無寶相佛

  * 南無速疾風佛
  * 南無勇猛幢佛
  * 南無妙寶葢佛
  * 南無照三世佛
  * 南無願海光佛
  * 南無金剛身佛
  * 南無須彌德佛
  * 南無金幢王佛
  * 南無功德慧佛
  * 南無智慧燈佛
  * 南無光明幢佛
  * 南無廣大智佛
  * 南無法界智佛
  * 南無法海智佛
  * 南無布施法佛
  * 南無功德輪佛
  * 南無勝妙雲佛
  * 南無忍智燈佛
  * 南無寂靜音佛
  * 南無寂靜幢佛
  * 南無世間燈佛
  * 南無深大願佛
  * 南無無勝幢佛
  * 南無智𦦨海佛
  * 南無法自在佛
  * 南無無礙慧佛
  * 南無意海慧佛
  * 南無眾妙音佛
  * 南無自在施佛
  * 南無普現前佛
  * 南無隨樂身佛
  * 南無住勝德佛
  * 南無本性佛
  * 南無賢德佛
  * 南無如是等須彌山微塵數劫中諸佛道場一切海眾

次妙德主夜神

  
  * 南無此眾會中得菩薩普現一切世間調伏眾生解脫門普救眾生妙德主夜神
  * 南無妙德夜神身中一一毛孔中放等眾生數大光明一一光明內寶蓮華上令滅眾生苦一切化身

  * 南無得菩薩普現一切世間普救眾生主夜神一切種種化身


「　十方盡歸命
　滅罪增淨信
　願生華藏海
　極樂淨土中」



次娑竭羅龍王懺悔

惟願帝網無盡佛法僧寶毗盧遮那如來。普賢文殊
海會聖眾。世出世神慈悲本願。放大光明。照於法會。
證盟護念。哀愍攝受。願我及一切眾生海。自從無始
直至今時。業海無盡。帝網重重。普為龍趣一切罪報。
發露懺悔。

夫經及本續中說法若滅時。諸惡龍等。壞滅佛法。損
害眾生。鬬諍不和。風雨非時。損壞苗稼。作種種災。其
龍類者。或有主五方龍。或有主八方大力龍。或有天
地人三種龍。天龍地龍人龍。或有五種龍。蝦蟆類虵
類魚類象類馬類。或依相有五角龍。觜龍鱗甲龍斑
駁龍翅龍。或依宮住有四。山龍海龍泉龍池龍。又有
四王種臣僚種。婆羅門種。雜類種。除八大龍。及無熱
惱池龍王外餘皆有種種熱怖金翅鳥。怖熱水怖熱
沙怖熱風怖王役怖相食怖惡香怖蛆蟲怖。或有地
祇猪頭怖。又龍王中有三苦。一者雖是百味珍饈。入
口皆成蝦蟆。二者雖龍女端正。行染時如同虵染。三
者鱗甲中生沙石。受於苦痛。龍有五種苦。生時睡時
婬時嗔時死時。龍半日三番皮肉墮地熱沙炙身。罪
報懺悔。


大方等大集經云。爾時娑竭羅龍王。白佛言。世尊何
因緣故。我等一切。在龍中生。佛言。龍王諦聽諦聽。我
今為王分別廣說。有十種業來生龍中。何等為十。有
諸眾生行六波羅蜜。欲得阿耨多羅三藐三菩提覺。
亦願欲得無惡障礙。或復欲得多修布施。以時捨施。
願因緣故。來生龍中。復次龍王。或有眾生。於大乘中。
修行捨施福報因緣故。願生龍中。復次龍王。或有眾
生。為阿耨多羅三藐三菩提故。行於布施。福報雖多。
不能清淨怖畏地獄餓鬼畜生中因緣故。願生龍中。
復次龍王。有諸眾生。欲行阿耨多羅三藐三菩提時。
生高心大慢力因緣故。願生龍中。復次龍王。有諸眾
生。發菩提願行阿耨多羅三藐三菩提時。多生嗔恚。
恨他眾生。以嗔忿心。向彼地獄餓鬼畜生。生因緣故。
長起嗔忿。如是死巳。願生龍中。復次龍王。有諸眾生。
求於小乘。欲得福田。覓聖人中。捨布施報。福德供養。
如是因緣自願力故。來生龍中。復次龍王。有諸眾生。
嫉妒慢故。彼業因緣。來生龍中。復次龍王。有諸眾生。
多起憍慢。饒於語言。以彼自業。來生龍中。復次龍王。
有諸眾生。不信佛法僧寶。又不供給和尚阿闍黎。及
餘大德。叉不供養父母二親。於中種種嗔忿毒心。愛
憎憍慢。癡因緣故。於福田中。邪錯行故。以是業緣。來
生龍中。復次龍王。有諸眾生。種種癡慢。惡業力多。福
德力少。心怖畏故。願生龍中。復次龍王。有諸眾生。妄
語兩舌惡口無慈。此三業緣故。而生龍中。佛言。龍王

以此十種業因緣故。來生龍中。復次龍王。復有三業
因緣。而生龍中。何等為三。有諸眾生。堅固惡業。造身
口意彼業熟故。生地獄中。經無量劫。受大極苦。難得
解脫。雖免大業。小業未盡。生於龍中。或畜生中。或餓
鬼中。以此三惡業因緣故。來生龍中。時娑竭羅龍王
復白佛言。如是世尊。而此龍中。或有諸龍所受樂報。
猶如諸天。或有餘龍受樂如人。有如餓鬼。如畜生者。
或有餘龍。如地獄中受大辛苦。說是語巳。時娑竭羅
大龍王子。名青蓮華。面前白佛言。世尊我何惡業罪
因緣故。來生龍中。身大端正。所有色觸。或服衣裳。及
坐臥處。於一切時。我身受用。猶如火燒。常無衣服。赤
體而行。如我父王。樂受最勝。如轉輪王果報不異。佛
言。華面諦聽諦聽。善思念之。今當為汝說於本事。乃
往過去三十一劫。有佛世尊。名曰尸棄多陀阿伽度
阿羅訶三藐三佛陀。時彼世中有王。名曰裴多富沙
彼富沙王。於三月中供養彼佛。并及無量百千須陀
洹斯陀含阿那含阿羅漢。及大菩薩摩訶薩眾。以種
種衣服飯食湯藥。而供養之。至心聽法。既聞法巳。即
發阿耨多羅三藐三菩提心。如是三月設供養巳。彼
富沙王。為尸棄佛及餘眾僧。造立寺舍。施種種衣服。
飲食湯藥床臥被褥。具足豐饒。彼富沙王第一太子
名裴多娑樹帝。彼娑樹帝。見佛聞法。於流轉中。生大
怖畏。從父王邊。禮拜諮請。欲就佛願求出家。王報子
言。欲往隨意任汝。出家巳又白父言。我欲父王寺上

停止富沙王言。亦隨汝意往彼寺中。時尸棄佛眾僧
弟子。在彼寺中。坐臥受用[口*軗]噉飲食。彼富沙子裴多
娑樹帝。嫉妒生心。忿彼舊住佛弟子眾。恒嗔罵之。時
彼眾僧。被嗔罵巳。悉皆離寺。彼娑樹帝。見僧去巳。生
歡喜心。即自念言。彼去者好我大安隱。眾僧去巳。時
娑樹帝。恣用寺內衣服飲食。有餘人來即不聽住。彼
娑樹帝。具造如是諸惡業巳。命終之後。生大地獄中。
經無量千萬那由他歲。受諸火燒地獄。得脫生餓鬼
中。復經無量百千萬歲。而受辛苦。餓鬼中死。還墮地
獄。脫地獄巳。生餓鬼中。如是經由三十一劫。汝等諸
龍。諦聽諦聽。其娑樹帝。於流轉中。具足如是受諸辛
苦。佛言。華面彼娑樹帝者。豈異人乎。即汝身是也。乃
往過去惡業因緣故。生大地獄餓鬼畜生。輪轉受苦。
經是三十一大劫中。備受眾苦。曾未暫捨餘殘業故。
來生龍中。受是惡報。時華面龍。聞是語巳。大聲啼哭。
舉身自投。四肢布地。禮拜白佛作如是言。我今至心
從佛懺悔。我大癡惑。大慢愚朦。不解方便。差別好惡。
造是罪業低頭合掌。至心發露。不敢覆藏。如來世尊。
我今至誠。入於骨髓。歸佛歸法歸比丘僧。從今發意
乃至壽盡。於是時中。作優婆塞。佛言。善哉善哉。善男
子。汝今憂於地獄餓鬼惡道業報。如是至心。歸依我
者。得盡彼業。罪報懺悔。

又經律異相云。龍王白佛言。我從劫初。止住大海。從
拘樓秦佛時。大海之中。妻子甚少。今者海龍眷屬甚

多。佛告龍王。於其佛法出家違戒。犯行不捨。破戒者。
多生龍中。直見多墮地獄如斯之類。壽終巳後。皆生
龍中。佛告龍王。拘樓秦佛時。九十八億居家。出家違
其禁戒。皆生龍中。拘那含牟尼佛時。八十億居家出
家。毀戒恣心。壽終之後。皆生龍中。迦葉佛時。六十四
億居家出家犯戒。皆生龍中。於我世中。九百九十億
居家出家鬬諍。誹謗犯戒。死墮龍中。今巳有生者。以
是之故。在大海中。諸龍妻子眷屬。不可稱計。我泥洹
後。多有惡優婆塞。違失禁戒。當生龍中。或墮地獄。罪
報懺悔。

我等為無明所覆不識龍趣罪因。今遇道場。方始覺
知。歸命毗盧遮那如來。及一切賢聖海眾。燒香散華。
諸龍王趣一切業報。發露懺悔。不敢覆藏。由此因緣。
我及法界眾生海龍趣一切重罪。願皆清淨。

次懺悔滅罪印呪

唵薩㗚末(二合)巴(引)巴眉悉普怛[口*捺]曷捺末日囉也莎
曷(應誦三徧)


「　百劫積集罪
　一念盡盪除
　如火焚枯草
　滅盡無有餘」




「　我昔所造諸惡業
　皆由無始貪嗔癡
　從身語意之所生
　一切我今皆懺悔」



懺悔巳至心歸命禮本尊毗盧遮那佛。

○(白)眾等聽說經中無常偈


「　閻王使卒可怖畏
　獄卒羅剎來擒時

　起大怖疾失便利
　受其如此極畏苦
　如是極惡怖畏中
　誰能為我而救護
　怖相現時翻惡眼
　於其四方求依處
　若不見於依托處
　後起至極大憂惱
　彼既無有救護者
　我當爾時奈之何」



大方廣佛華嚴經海印道場十重行願常徧禮懺儀
卷第三十三
