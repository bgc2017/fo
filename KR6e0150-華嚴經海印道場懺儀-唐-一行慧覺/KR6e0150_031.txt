











大方廣佛華嚴經海印道場十重行願常徧禮懺儀
卷第三十一
唐　蘭山雲巖慈恩寺護法國師一行沙門慧覺依經錄
宋　蒼山載光寺沙門普瑞補註
明　欽褒忠義忠藎四川布政佛弟子木增訂正
雞山寂光寺沙門讀徹參閱
天台習教觀沙門正止治定

第三十一晌

次十迴向位中十善知識會

一切恭敬敬禮無盡三寶。

是諸眾等人各胡跪。嚴持香華。如法供養。願此香華
雲。遍滿十方界。百萬億眾寶垣墻。周帀圍繞。一切寶
樹。行列莊嚴。一切寶華樹。雨眾妙華。布散其地。一切
寶香樹。香氣氤氳。普熏十方。一切寶華鬘樹。雨大寶
鬘。處處垂下。一切摩尼寶王樹。雨大摩尼。徧布充滿。
一切寶衣樹。雨處處色衣。隨其所應。周帀敷布。一切
音樂樹。風動成音。其音美妙。過於天樂。一切莊嚴具
樹。各雨珍玩奇妙之物。處處分布。百萬樓閣閻浮檀
金。以覆其上。百萬宮殿毗盧遮那摩尼寶。間錯莊嚴。
其宮殿中。復有無量寶蓮華座周回布列。以如是等
諸供養具。常作供養。帝網重重。諸佛菩薩賢聖海眾。

受此供養雲。以為光明臺。廣於無邊界。無量無盡。願
作佛事。

供養巳。一切恭敬。

次奉施寶錯


「　寶珠自性廣大海
　七寶山等最殊勝
　出興如斯供養雲
　諸佛等處我奉獻」



唵薩㗚末怛達遏怛囉得捺布桚銘遏薩摩𠹌囉悉
癹囉捺薩麻英吽

寶錯經云。有一總持。名無量種呪。皆能成就具大功
能。總持曰。

唵悉麻囉悉麻囉眉麻捺悉葛囉麻曷令[口*(椔-田+夕)]斡吽

次結不空摩尼印呪

唵啞麼遏布[口*(椔-田+夕)]麻禰巴能麻末𠷌呤怛達遏怛眉浪
雞矴薩慢怛不囉薩囉吽

梵音讚佛


「　佛身不思議
　國土悉在中
　於其一切處
　導世宣真法
　佛於圓滿音
　闡明真實性
　隨其解差別
　現無盡法門
　一切剎土中
　見佛坐道場
　佛身如影現
　生滅不可得」



直言讚佛


「　三世諸如來
　聲聞大弟子
　悉不能知佛
　舉足下足事
　去來現在世
　一切諸緣覺
　亦不知如來
　舉足下足事
　況復諸凡夫
　結使所纏縳
　無明覆心識
　而能知導師

　正覺無礙智
　超過語言道
　其量不可測
　孰有能知見
　譬如明月光
　無能測邊際
　佛神通亦爾
　莫見其終盡
　一一諸方便
　念念所變化
　盡於無量劫
　思惟不能了
　思惟一切智
　不可思議法
　一一方便門
　邊際不可得
　若有於此法
　而興廣大願
　彼於此境界
　知見不為難
　勇猛勤習念
　思惟大海法
　其心無障礙
　入此方便門
　心意巳調伏
　志願亦寬廣
　當獲大菩提
　最勝之境界」



  
  * 南無大方廣佛華嚴經中華藏世界海十身無礙本尊毗盧遮那佛
  * 南無大慈大悲五百誓願五濁救苦釋迦牟尼佛
  * 南無東方滿月世界十二上願五濁救苦藥師琉璃光王佛
  * 南無西方極樂世界四十八願五濁救苦阿彌陀佛
  * 南無十方三世盡虗空界微塵剎土中大方廣佛華嚴經圓滿教海
  * 南無大方廣佛華嚴經中主於行願真理普賢菩薩摩訶薩
  * 南無大方廣佛華嚴經中主於信解證智文殊師利菩薩摩訶薩
  * 南無大慈大悲五濁救苦千手千眼觀世音菩薩摩訶薩

  * 南無大願弘深五濁救苦出無佛世安慰人心常住琰魔羅界地藏王菩薩摩訶薩
  * 南無十方三世盡虗空界微塵剎土中十信菩薩十住菩薩十行菩薩十迴向菩薩十地菩薩等覺菩薩徧法界剎海微塵數菩薩一切海眾
  * 南無大方廣佛華嚴經末會中修證五相處五十五聖者
  * 南無大方廣佛華嚴經末會中圓器上根百城求法一生之內菩薩行圓為末世頓門修證軌範善財菩薩摩訶薩
  * 南無十方三世盡虗空界微塵剎土中法身色身形相舍利寶塔寺宇一切佛事又於法藏及講法處菩薩賢聖一切海眾
  * 南無大願摜甲求生淨土末濁夏國護持正法護法國師
  * 至心皈命禮大方廣佛華嚴經華藏世界海本尊毗盧遮那佛


「　十方盡歸命
　滅罪增淨信
　願生華藏海
　極樂淨土中」



第一鬻香長者了知一切香解脫法門

經云爾時善財童子(至)殷勤瞻仰辭退而去。


「　願共諸眾生
　往生華藏海
　極樂淨土中」



  
  * 南無南方廣大國土中得善別知一切諸香亦得調和香法解脫門鬻香優婆羅華長者



「　十方盡歸命
　滅罪增淨信
　願生華藏海
　極樂淨土中」



第二婆施羅船師大悲幢行解脫法門

經云爾時善財童子(至)心無厭足辭退而去。


「　願共諸眾生
　往生華藏海
　極樂淨土中」



  
  * 南無南方樓閣大城之中得大悲幢行解脫門婆施羅船師


「　十方盡歸命
　滅罪增淨信
　願生華藏海
　極樂淨土中」



第三無上勝長者至一切處解脫法門

經云爾時善財童子(至)殷勤瞻仰辭退而去。


「　願共諸眾生
　往生華藏海
　極樂淨土中」



  
  * 南無南方可樂城中得至一切處修菩薩行解脫門無上勝長者


「　十方盡歸命
　滅罪增淨信
　願生華藏海
　極樂淨土中」



第四師子頻申比丘尼成就一切智解脫法門

經云爾時善財童子(至)殷勤瞻仰辭退而去。


「　願共諸眾生
　往生華藏海
　極樂淨土中」



  
  * 南無南方輸那國迦陵迦林城中得一切智解脫門師子頻申比丘尼


「　十方盡歸命
　滅罪增淨信
　願生華藏海
　極樂淨土中」



第五婆須蜜女離貪欲際解脫法門


經云爾時善財童子(至)殷勤瞻仰辭退而去。


「　願共諸眾生
　往生華藏海
　極樂淨土中」



次婆須蜜女發心處佛

  
  * 南無過去世妙門王城高行如來

次婆須蜜女

  
  * 南無南方至險難國土寶莊嚴城中得離貪欲際解脫門婆須蜜女


「　十方盡歸命
　滅罪增淨信
　願生華藏海
　極樂淨土中」



第六鞞瑟胝羅居士得不般涅槃際解脫法門

經云爾時善財童子(至)殷勤瞻仰辭退而去。


「　願共諸眾生
　往生華藏海
　極樂淨土中」



次鞞瑟胝羅居士定中所見佛

  
  * 南無迦葉佛
  * 南無拘那含牟尼佛
  * 南無拘留孫佛
  * 南無尸棄佛
  * 南無毗婆尸佛
  * 南無提舍佛
  * 南無弗沙佛
  * 南無無上勝佛
  * 南無無上蓮華佛
  * 南無如是等一切諸佛
  * 南無百佛
  * 南無千佛
  * 南無百千佛
  * 南無億佛
  * 南無百億佛
  * 南無千億佛
  * 南無百千億佛
  * 南無阿庾多億佛
  * 南無那由他億佛
  * 南無乃至不可說不可說世界微塵數諸佛

  * 南無彌勒佛
  * 南無毗盧遮那佛
  * 南無如是等十方三世一切諸佛聲聞緣覺諸菩薩一切海眾

次鞞瑟胝羅居士

  
  * 南無南方善度城中得菩薩不般涅槃際解脫門鞞瑟胝羅居士


「　十方盡歸命
　滅罪增淨信
　願生華藏海
　極樂淨土中」



第七觀自在菩薩大悲行解脫法門

經云爾時善財童子(至)能知能說彼功德行。


「　願共諸眾生
　往生華藏海
　極樂淨土中」



  
  * 南無南方補怛洛迦山得菩薩大悲行解脫法門觀自在菩薩


「　十方盡歸命
　滅罪增淨信
　願生華藏海
　極樂淨土中」



第八正趣菩薩普門速疾行解脫法門

經云爾時東方有一菩薩(至)殷勤瞻仰辭退而去。


「　願共諸眾生
　往生華藏海
　極樂淨土中」



次正趣菩薩得法門處佛

  
  * 南無東方妙藏世界內普勝生佛
  * 南無不可說不可說佛剎微塵數一切諸佛
  * 南無如是等諸佛道場一切海眾

次正趣菩薩

  
  * 南無東方妙藏世界輪圍山頂從空中來以足按地



「　十方盡歸命
　滅罪增淨信
　願生華藏海
　極樂淨土中」



第九大天神雲網解脫法門

經云爾時善財童子(至)繞無數帀辭退而去。


「　願共諸眾生
　往生華藏海
　極樂淨土中」



  
  * 南無南方墮羅鉢底城中得雲網解脫法門大天神


「　十方盡歸命
　滅罪增淨信
　願生華藏海
　極樂淨土中」



第十安住地神不可壞知慧藏解脫法門

經云爾時善財童子(至)殷勤瞻仰辭退而去。


「　願共諸眾生
　往生華藏海
　極樂淨土中」



次安住地神得法門處佛

  
  * 南無過去莊嚴劫月幢世界妙眼佛
  * 南無至賢劫中不可說一切諸佛

次安住地神

  
  * 南無此閻浮提摩竭提國菩提場中得菩薩不可壞智慧藏解脫門安住地神
  * 南無圓器上根百城求法一生之內菩薩行圓為末世頓門修證軌範善財菩薩


「　十方盡歸命
　滅罪增淨信
　願生華藏海
　極樂淨土中」



次壞菩薩心懺悔

惟願帝網無盡佛法僧寶毗盧遮那如來。普賢文殊

海會聖眾。世出世神。慈悲本願放大光明。照於法會。
證盟護念。哀愍攝受。願我及一切眾生海。自從無始
直至今時。帝網重重。破壞菩薩心。一切罪業。發露懺
悔。

華手經云。若復有人。為欲破壞菩薩心故。而作障礙。
當說是人得幾許罪。何以故。若巳壞亂。當壞亂者。聞
是事巳。便自改悔。佛告舍利弗。若人障礙壞菩薩心。
得無量罪。如人欲壞無價寶珠。是人則失無量財利。
如是舍利弗。若人壞亂菩薩心者。則為毀滅無量法
寶。舍利弗。如種藥樹。有人翦伐。不令增長。是人則壞
無量眾生療治病事。令多眾生。為病所困。如是舍利
弗。若人欲壞是菩薩心。大安樂心。滅除無量眾生苦
患。大智樂心。當知是人則令無量無數眾生。為諸貪
欲恚癡憍慢。慳嫉諂曲。無慚無愧。諸煩惱病之所侵
害。亦令無量阿僧祇眾。失於涅槃安隱住處。舍利弗。
若人毀壞阿耨達池。殺大龍王。當知是人則為壞失
二足四足渴乏眾生八功德水。如是舍利弗。若人壞
亂菩薩心者。則為破壞能除無量眾生渴愛八聖道
水。舍利弗。譬如有人壞日宮殿。是人則為滅四天下
眾生光明。如是舍利弗。若人壞亂菩薩心者。當知是
人則為毀滅十方世界一切眾生大法光明。舍利弗。
如人破壞一切寶性。當知是人則壞無量眾生珍寶。
如是舍利弗。若人壞亂菩薩心者。當知是人則壞無
量阿僧祇眾法寶之分。亦為毀滅如是等經。令不聞

見。舍利弗。如是寶性。出無量寶。給足眾生。如是舍利
弗。諸菩薩心。是法寶性。從此法寶。生諸佛法不可思
議神通智力。是故舍利弗。當知破壞菩薩心者。則得
無量無邊深罪。舍利弗。如人惡心出佛身血。若復有
人。破戒不信。毀壞捨離是菩薩心。其罪正等。舍利弗。
置是惡心出佛身血。我說具足五無間罪。若人毀壞
菩薩心者。其罪過此。所以者何。起五逆罪。尚不能壞
一佛之法。若人毀壞菩薩心者。則為斷滅一切佛法。
舍利弗。譬如殺牛。則為巳壞乳酪酥等。如是舍利弗。
若人破壞菩薩心者。則為斷滅一切佛慧。是故舍利
弗。若人破戒不信。呵罵毀呰。壞菩薩心。當知此罪過
於五逆。舍利弗。置五逆罪。令四天下滿中阿羅漢。若
有一人。皆奪其命。汝意云何。是人得罪。寧為多不。舍
利弗言甚多世尊。佛言。我今告汝。若人毀呰壞亂菩
薩。令其信受。捨離是心。失佛智慧。比前罪者。百分千
分百千萬分。尚不及一。乃至譬喻亦不能及。所以者
何。雖奪爾所阿羅漢命。不能障礙諸佛十力四無所
畏。四無礙智。十八不共法。大慈大悲。佛不虗行。不障
如來象王迴觀。師子奮迅。無見頂相。不障如來吹百
千種具足法唄。亦不妨轉無上法輪。不障聖主自在
神力。亦不障礙能知眾生諸根利鈍。種種欲樂。差別
智慧。舍利弗。若菩薩發阿耨多羅三藐三菩提心。得
成大乘堅誓莊嚴。若有人來壞亂此心。令其退捨。是
人則障佛十種力。乃至眾生種種欲智。舍利弗。置四

天下。若滿三千大千世界諸阿羅漢。譬如竹葦稻蔴
藂林。若有一人。皆奪其命。汝意云何。是人得罪。寧為
多不。甚多世尊。舍利弗。若復有人懷恚輕慢。破戒不
信。毀壞散亂是菩薩心。此人得罪唯佛能知。所以者
何。此人壞亂菩薩深心。則為毀滅一切佛法。斷諸佛
種。所以者何。若無菩薩最初心者。云何當有如是佛
慧。佛自在力。出於世間。是故舍利弗。此無上心。大心
深心。諸菩薩心。若在比丘。比丘尼。優婆塞。優婆夷。天
龍夜叉。揵闥婆。阿修羅。迦留羅。緊陀羅。摩睺羅伽。人
非人所。一切世間。皆應禮敬。所以者何。有此心者。當
知即是未來世尊。罪報懺悔。

又經云。舍利弗。若人毀發大乘心者。當知是人不能
自利。亦不利他。斯則不名修行道者。舍利弗。是愚癡
人。行於邪道。為失自利。亦失利他。以此因緣故。是人
當得八衰惱法。何謂為八。失所愛重親友家屬。國土
喪亂。財產日耗。災火焚燒。縣官所侵。諸根毀壞。死入
地獄。獄卒拷掠。是名為八。復次有八大不安法。何謂
為八。謂生地獄餓鬼畜生。是大不安。若得人身。常生
邊地。不識善惡。無佛無法。無聖眾處。是大不安。設得
人身生於中國。聾盲瘖瘂。癃殘百疾。是亦名為大不
安法。雖生中國具足人身。常為衰弊。心懷諂曲。虗偽
姦詭。是亦名為大不安法。若生中國具足人身。受外
道教。好於邪論邪見惡行。成就不淨身口意業。諸佛
賢聖。尚不能救。是亦名為大不安法。若生中國具足

人身。佛得道夜。即便命終。不值佛法。是亦名為大不
安法。是為輕毀求佛道者八不安法。舍利弗。當知是
人。若生地獄。必墮阿鼻大地獄中。得大身形。多受眾
苦。續起重罪。若墮畜生。為惡蟲獸。恒苦飢渴。侵奪他
命。殘食肌肉。以自濟活。隨所生處。續增罪業。若為水
性。作摩伽魚。蟄民伽羅。失收摩羅。及鬱陀羅等。人所
網釣。生被刀割。備受眾苦。求死不得。若復陸生。或為
駝驢牛羊猪犬。若作駝牛。為人穿鼻。身常負重。加諸
杖痛。呻嘷大呼。無有救者。中路疲乏。不能前進。命未
盡間。生被割剝。殘食其肉。猶竝罵言。多食喜臥。大折
損我。舍利弗。汝且觀是罪業因緣。如我所知。若廣說
者。從劫至劫猶不能盡。舍利弗。取要言之。若人毀壞
菩薩心者。若離八難。無有是處。所以者何。是人續起
眾罪業故。當知汝等得脫此難。為自救濟。

我等為無明所覆。不識壞菩薩心罪因。今遇道場。方
能覺悟。歸命毗盧遮那如來。及一切賢聖海眾。燒香
散華。發露懺悔。不敢覆藏。由此因緣。我及法界眾生
海。壞菩薩心一切罪業。悉皆清淨。

次懺悔滅罪印呪

唵薩㗚末(二合)巴(引)巴眉悉普怛[口*捺]曷捺末日囉也莎
曷(應誦三遍)


「　百劫積集罪
　一念盡盪除
　如火焚枯草
　滅盡無有餘」




「　我昔所造諸惡業
　皆由無始貪瞋癡

　從身語意之所生
　一切我今皆懺悔」



懺悔巳至心歸命禮本尊毗盧遮那佛。

○(白)眾等聽說經中無常偈


「　自從無始劫
　生死數恒沙
　聚骨富羅山
　積血如大海
　譬如路傍樹
　暫息非久停
　車馬及妻兒
　不久皆如是
　譬如羣宿鳥
　夜聚旦還飛
　死去別親知
　乖離亦如是
　惟有佛菩薩
　是真歸仗處
　依經我略說
　知者應諦思」


華嚴經禮懺儀卷第三十一
