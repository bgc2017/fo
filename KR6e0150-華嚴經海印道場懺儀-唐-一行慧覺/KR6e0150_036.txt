










大方廣佛華嚴經海印道場十重行願常徧禮懺儀
卷第三十六
唐　蘭山雲巖慈恩寺護法國師行沙門慧覺依經錄
宋　蒼山載光寺沙門普瑞補註
明　欽褒忠義忠藎四川布政佛弟子木增訂正
雞山寂光寺沙門讀徹參閱
天台習教觀沙門正止治定

第三十六晌

次等覺位中摩耶夫人及諸百佛會

一切恭敬敬禮無盡三寶。

是諸眾等人各胡跪。嚴持香華。如法供養。願此供海
雲。徧滿十方界。阿僧祇寶座。佛坐其上。大師子吼。阿
僧祗寶燈。常放清淨智慧光明。阿僧祇寶多羅樹。次
第行列。繚以寶繩。莊嚴清淨。其樹復有阿僧祇寶𠏉。
從身聳擢端直圓潔。阿僧祇寶枝。種種眾寶。莊嚴稠
密。不思議鳥。翔集其中。常吐妙音。宣揚正法。阿僧祇
寶葉。放大智光。徧一切處。阿僧祗寶華。一一華上。無
量菩薩。結跏趺坐。徧遊法界。阿僧祗寶果。見者常得
一切智智。不退轉果。阿僧祗寶聚落。見者捨離世聚
落法。阿僧祗寶都邑。無礙眾生。於中盈滿。阿僧祗寶
宮殿。王處其中。具足菩薩那羅延身。勇猛堅固。被法
甲冑。心無退轉。阿僧祗寶舍。入者能除戀舍宅心。阿
僧祗寶衣。著者能令解了無著。阿僧祗寶宮殿。出家
菩薩。充滿其中。阿僧祇寶珍玩。見者咸生無量歡喜。

阿僧祇寶輪。放不思議智慧光明。轉不退輪。阿僧祗
寶䟦陀樹。因陀羅網。莊嚴清淨。阿僧祇寶地。不思議
寶。間錯莊嚴。阿僧祇寶吹。其音清亮。充滿法界。阿僧
祇寶鼓。妙音克諧。窮劫不絕。以如是等諸供養具。常
作供養。帝網重重。諸佛菩薩賢聖海眾。受此供養雲。
以為光明臺。廣於無邊界。無量無盡。願作佛事。

供養巳。一切恭敬。

次奉施寶錯


「　寶珠自性廣大海
　七寶山等最殊勝
　出興如斯供養雲
　諸佛等處我奉獻」



唵薩㗚末怛達遏怛囉得捺布桚銘遏薩摩𠹌囉悉
癹囉捺薩麻英吽

寶錯經云。有一總持名無量種呪。皆能成就具大功
能。總持曰。

唵悉麻囉悉麻囉眉麻捺悉葛囉麻曷令[口*(椔-田+夕)]斡吽

次結廣大不空摩尼印呪(結印同前)

唵啞麼遏布[口*(椔-田+夕)]麻禰巴能麻末𠷌呤怛達遏怛眉浪
雞矴薩慢怛不囉薩囉吽

梵音讚佛


「　如來光明中
　常出深妙音
　讚佛功德海
　及菩薩所行
　佛轉正法輪
　無量無有邊
　所說法無等
　淺智不能測
　一切世界中
　現身成正覺
　各各起神變
　法界悉充滿」



直言讚佛



「　正覺了知一切法
　無二離二悉平等
　自性清淨如虗空
　我與非我不分別
　如海印現眾生身
　以此說為其大海
　菩薩普印諸心行
　是故說為名正覺
　譬如世間有成敗
　而為虗空不增減
　一切諸佛出世間
　菩提一相恒無相
　如人化心化作佛
　化與不化恒無異
　一切眾生成菩提
　成與不成無增減
　佛有三昧名善覺
　菩提樹下入此定
　放眾生等無量光
　開悟羣品如蓮敷
　如三世劫剎眾生
　所有心念及根欲
　如是數等身皆現
　是故正覺名無量」



  
  * 南無大方廣佛華嚴經中華藏世界海十身無礙本尊毗盧遮那佛
  * 南無大慈大悲五百誓願五濁救苦釋迦牟尼佛
  * 南無東方滿月世界十二上願五濁救苦藥師琉璃光王佛
  * 南無西方極樂世界四十八願五濁救苦阿彌陀佛
  * 南無十方三世盡虗空界微塵剎土中大方廣佛華嚴經圓滿教海
  * 南無大方廣佛華嚴經中主於行願真理普賢菩薩摩訶薩
  * 南無大方廣佛華嚴經中主於信解證智文殊師利菩薩摩訶薩

  * 南無大慈大悲五濁救苦千手千眼觀世音菩薩摩訶薩
  * 南無大願弘深五濁救苦出無佛世安慰人心常住琰魔羅界地藏王菩薩摩訶薩
  * 南無十方三世盡虗空界微塵剎土中十信菩薩十住菩薩十行菩薩十迴向菩薩十地菩薩等覺菩薩徧法界剎海微塵數菩薩一切海眾
  * 南無大方廣佛華嚴經末會中修證五相處五十五聖者
  * 南無大方廣佛華嚴經末會中圓器上根百城求法一生之內菩薩行圓為末世頓門修證軌範善財菩薩摩訶薩
  * 南無十方三世盡虗空界微塵剎土中法身色身形相舍利寶塔寺宇一切佛事又於法藏及講法處菩薩賢聖一切海眾
  * 南無大願摜甲求生淨土末濁夏國護持正法護法國師
  * 至心歸命禮大方廣佛華嚴經華藏世界海本尊毗盧遮那佛
  * 南無十身無礙本尊毗盧遮那如來道場一切海眾


「　十方盡歸命
　滅罪增淨信
　願生華藏海
　極樂淨土中」



第二會緣入實相解脫法門

○初依教趣求善財童子將詣觀成


經云爾時善財童子(至)思其語言受其教誨。


「　願共諸眾生
　往生華藏海
　極樂淨土中」



  
  * 南無圓器上根百城求法一生之內菩薩行圓為末世頓門修證軌範善財菩薩摩訶薩


「　十方盡歸命
　滅罪增淨信
　願生華藏海
　極樂淨土中」



○次勝緣引導主城神願修心城

經云作是念巳有主城神(至)乃至究竟必當成佛。


「　願共諸眾生
　往生華藏海
　極樂淨土中」



  
  * 南無種種粧飾手持無量眾色寶華眷屬圍繞空中現身寶眼主城神


「　十方盡歸命
　滅罪增淨信
　願生華藏海
　極樂淨土中」



○次勝緣化導身眾神密加傳法

經云爾時有身眾神(至)覩一切剎諸佛出興故。


「　願共諸眾生
　往生華藏海
　極樂淨土中」



  
  * 南無從道場出以妙音讚摩耶妙華光明無量諸神前後圍繞住虗空中蓮華法德身眾神


「　十方盡歸命
　滅罪增淨信
　願生華藏海
　極樂淨土中」



○次勝緣化導法堂羅剎求友教化

經云時有守護菩薩(至)如夢如影求善知識。


「　願共諸眾生
　往生華藏海
　極樂淨土中」



  
  * 南無善財童子求友教化守護菩薩法堂中一萬羅

  * 南無善財童子發菩提心參詣善知識所同入為等覺因文殊師利菩薩摩訶薩


「　十方盡歸命
　滅罪增淨信
　願生華藏海
　極樂淨土中」



次摩耶夫人知菩薩大願智幻解脫法門

經云爾時善財受行其教(至)戀慕瞻仰却行而退。


「　願共諸眾生
　往生華藏海
　極樂淨土中」



  
  * 南無賢劫千佛
  * 南無拘留孫佛
  * 南無拘那含牟尼佛
  * 南無迦葉佛
  * 南無釋迦牟尼佛
  * 南無彌勒佛
  * 南無師子佛
  * 南無法幢佛
  * 南無善眼佛
  * 南無淨華佛
  * 南無華德佛
  * 南無提舍佛
  * 南無弗沙佛
  * 南無善意佛
  * 南無金剛佛
  * 南無離垢佛
  * 南無月光佛
  * 南無持明佛
  * 南無名稱佛
  * 南無金剛楯佛
  * 南無清淨義佛
  * 南無紺身佛
  * 南無到彼岸佛
  * 南無寶𦦨山佛
  * 南無持炬佛
  * 南無蓮華德佛
  * 南無名稱佛
  * 南無無量功德佛
  * 南無最勝燈佛
  * 南無莊嚴身佛
  * 南無善威儀佛
  * 南無慈德佛

  * 南無無住佛
  * 南無大威光佛
  * 南無無邊音佛
  * 南無勝怨敵佛
  * 南無離疑惑佛
  * 南無清淨佛
  * 南無大光佛
  * 南無淨心佛
  * 南無雲德佛
  * 南無莊嚴頂髻佛
  * 南無樹王佛
  * 南無寶璫佛
  * 南無海慧佛
  * 南無妙寶佛
  * 南無華冠佛
  * 南無滿願佛
  * 南無大自在佛
  * 南無妙德王佛
  * 南無最尊勝佛
  * 南無旃檀雲佛
  * 南無紺眼佛
  * 南無勝慧佛
  * 南無觀察慧佛
  * 南無熾盛王佛
  * 南無堅固慧佛
  * 南無自在名佛
  * 南無師子王佛
  * 南無自在佛
  * 南無最勝頂佛
  * 南無金剛智山佛
  * 南無妙德藏佛
  * 南無寶網嚴身佛
  * 南無善慧佛
  * 南無自在天佛
  * 南無大天王佛
  * 南無無依德佛
  * 南無善施佛
  * 南無𦦨慧佛
  * 南無水天佛
  * 南無得上味佛
  * 南無出生無上功德佛
  * 南無仙人侍衛佛
  * 南無隨世語言佛
  * 南無功德自在幢佛
  * 南無光幢佛
  * 南無觀身佛
  * 南無妙身佛
  * 南無香𦦨佛

  * 南無金剛寶嚴佛
  * 南無喜眼佛
  * 南無離欲佛
  * 南無高大身佛
  * 南無財天佛
  * 南無無上天佛
  * 南無順寂滅佛
  * 南無智覺佛
  * 南無滅貪佛
  * 南無大𦦨王佛
  * 南無寂諸有佛
  * 南無毗舍佉天佛
  * 南無金剛山佛
  * 南無智𦦨德佛
  * 南無安隱佛
  * 南無師子出現佛
  * 南無圓滿清淨佛
  * 南無清淨賢佛
  * 南無第一義佛
  * 南無百光明佛
  * 南無最增上佛


「　十方盡歸命
　滅罪增淨信
　願生華藏海
　極樂淨土中」



次不敬三寶罪懺悔

惟願帝網無盡佛法僧寶毗盧遮那如來。普賢文殊
海會聖眾。世出世神。慈悲本願。放大光明。炤於法會。
證盟護念。哀愍攝受。願我及一切眾生海。自從無始
直至今時。不信佛法僧寶。不解三寶。是所歸趣。帝網
重重。一切罪業。發露懺悔。

夫三寶者。有現有像。以像表真。若於像處供養得獲
現佛之福。今末法之時。僧寶上首。若歸於僧。即成總
歸三寶之福。乃至破戒僧。亦應歸敬。何況持戒之僧。
智度論云。佛法中出家法。第一難修。如閻浮呿提梵
志問舍利弗。於佛法中。何者最難。舍利弗答曰。出家

為難。又問出家何等難。答曰。出家樂法為難。既得樂
法。復何者為難。修諸善法難。以是故應出家。復次若
人出家時。魔王驚疑言。此人諸結使欲薄。必得涅槃。
墮僧寶數中。復次佛法中出家人。雖破戒墮罪。罪畢
得解脫。如鬱鉢羅華比丘尼本生經中說。佛在世時。
此比丘尼。得六神通阿羅漢。入貴人舍。常讚出家法。
語諸貴人婦女言。姉妹可出家。諸貴婦女言。我等少
壯。容色盛美。持戒為難。或當破戒。比丘尼言。但出家。
破戒便破。問言。破戒當墮地獄。云何可破。答言。墮地
獄便墮。諸貴婦女皆笑之言。地獄受罪。云何可墮。比
丘尼言。我自憶念本宿命時。作戲女。著種種衣服。而
說舊語。或時著比丘尼衣。以為戲笑。以是因緣故。迦
葉佛時。作比丘尼。自恃貴姓端正。心生憍慢。而破禁
戒。破戒罪故。墮地獄受種種罪。受罪畢竟。值釋迦牟
尼佛出家。得六神通阿羅漢道。以是故知。出家受戒。
雖復破戒。以戒因緣故。得阿羅漢道。若但作惡無戒
因緣。不得道也。我乃昔時世世墮地獄。地獄出為惡
人。惡人死還入地獄。都無所得。今以此證知。出家受
戒。雖復破戒。以是因緣。可得道果。復次如佛在祇桓。
有一醉婆羅門。來到佛所。求作比丘。佛敕阿難。與剃
頭著法衣。醉酒既醒。驚怪巳身忽為比丘。即便走去。
諸比丘問。佛何以聽此醉婆羅門作比丘。佛言。此婆
羅門。無量劫中。初無出家心。今因醉故暫發微心。以
是因緣故。當出家得道。如是種種因緣。出家之利。功

德無量。以是故白衣雖有五戒。不如出家。

又大悲經云。阿難。後當來世法滅之時。諸比丘等。於
我法中。得出家巳。手牽兒臂。而共遊行。從酒家至酒
家。於我法中。作非梵行。彼等雖為以酒因緣。於此賢
劫。一切皆當得般涅槃。由此不應觸犯。

大集經云。爾時一切諸天等神。而白佛言。世尊。若佛
住世。或不住世。我等棄捨巳事。擁護此法。若佛弟子
四部之眾。若能勇猛精進。受持如是等經。設復養育
妻妾。積聚金銀琉璃頗黎。田產城邑。童僕所使等。八
種不淨之物。我為此法故擁護於彼。諸惡鬼神。不令
觸惱。又言。剃髮著袈裟。不持禁戒。國王大臣等。觸惱
毀謗鞭撻時。得幾許罪。佛言。若人於萬億佛身出血。
罪亦過彼。若有眾生。為我出家。剃除鬚髮。披服袈裟。
設不持戒。彼等悉巳為涅槃印之所印也。若復出家
不持戒者。有以非法。而作惱亂。罵辱毀訾。以手刀杖。
打縛所截。若奪衣鉢。及奪種種資生具者。是人則壞
三世諸佛真實報身。則挑一切人天眼目。是人為欲
影沒諸佛所有正法三寶種故。令諸人天不得利益。
墮地獄故。為三惡道增長盈滿故。罪報懺悔。

地藏十輪經云。大梵。若有依我而出家者。犯戒惡行。
內懷腐敗。如穢蝸螺。實非沙門。自稱沙門。實非梵行。
自稱梵行。恒為種種煩惱所勝敗壞傾覆。如是苾蒭。
雖破禁戒。造諸惡行。而為一切天龍。藥叉。徤達縛。阿
素洛。揭路茶。緊捺洛。莫呼洛伽。人非人等。作善知識。

示導無量功德伏藏。如是苾蒭。雖非法器。而剃鬚髮。
披服袈裟。進止威儀。同諸賢聖。因見彼故。無量有情
種種善根。皆得生長。又能開示無量有情。善趣生天
涅槃正路。是故依我而出家者。若持戒。若破戒。若無
戒。我尚不許轉輪聖王。及餘國王諸大臣等。依俗正
法。以鞭杖等。捶拷其身。或閉牢獄。或復呵罵。或解肢
節。或斷其命。況依非法。大梵。如是破戒惡行苾蒭。雖
於我法毗奈耶中。名為死屍。而有出家戒德餘勢。譬
如牛麝。身命𣧩後。雖是無識旁生死屍。而牛有黃。而
麝有香。能為無量無邊有情。作大饒益。破戒苾蒭亦
復如是。雖於我法毗奈耶中名為死屍。而有出家戒
德餘勢。能為無量無邊有情。作大饒益。大梵。譬如賈
客入於大海。殺彼一類無量眾生。挑取其目。與末達
那果。和合擣簁。成眼寶藥。若諸有情。盲冥無目。乃至
胞胎而生盲者。持此寶藥。塗彼眼中。所患皆除。得明
淨目。破戒苾蒭。亦復如是。雖於我法毗奈耶中。名為
死屍。而有出家威儀形相。能令無量無邊有情。暫得
見者尚獲清淨智慧法眼。況能為他宣說正法。大梵。
譬如燒香。其質雖壞。而氣芬馥熏他令香。破戒苾蒭
亦復如是。由破戒故。非良福田。雖恒晝夜信施所燒。
身壞命𣧩墮三惡趣。而為無量無邊有情。作大饒益。
謂令皆得聞於生天涅槃香氣。是故大梵。如是破戒
惡行苾蒭。一切白衣。皆應守護恭敬供養。我終不許
諸在家者。以鞭杖等捶拷其身。或閉牢獄。或復呵罵。

或解肢節。或斷集命。我唯許彼清淨僧眾。於布薩時。
或自恣時。驅擯令出。一切給施四方僧物飲食資具。
不聽受用。一切沙門毗奈耶事。皆令驅出。不得在眾。
而我不許加其鞭杖繫縛斷命。若毀犯禁戒。於毀犯
者毀謗。乃至鞭打奪取藏物。如是諸罪。無量無邊。今
者末濁鬪諍之時。應自悔責。罪報懺悔。

我等為無明所覆。不識毀謗三寶罪因。今遇道場。乃
能覺知。歸命毗盧遮那如來。及一切賢聖海眾。燒香
散華。毀謗三寶罪障。發露懺悔。不敢覆藏。由此因緣。
我及法界眾生海。毀謗三寶。一切重罪。願皆清淨。

次懺悔滅罪印呪

唵薩栗末(二合)巴(引)巴眉悉普怛[口*捺]曷捺末日嚩也莎
曷(應誦三徧)


「　百劫積其罪
　一念悉盪除
　如火焚枯草
　滅盡無有餘」




「　我昔所造諸惡業
　皆由無始貪瞋癡
　從身語意之所生
　一切我今皆懺悔」



懺悔巳。至心歸命禮本尊毗盧遮那佛。

○(白)眾等聽說經中無常偈


「　自於微小嶮峻上
　亦不放逸而安住
　何況而於千由旬
　長時嶮崖墮落處
　定起今日不死想
　依安樂住不應理
　若我滅盡歸無時
　決定來至不應疑」


大方廣佛華嚴經常徧禮懺儀卷第三十六

