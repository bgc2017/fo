











大方廣佛華嚴經海印道場十重行願常徧禮懺儀
卷第五
唐　蘭山雲巖慈恩寺護法國師一行沙門慧覺依經錄
宋　蒼山載光寺沙門普瑞補註
明　欽褒忠義忠藎四川布政佛弟子木增訂正
雞山寂光寺沙門讀徹參閱
天台習教觀沙門正止治定

第五晌

次法界菩提道中場主晝神等雜類諸神會

一切恭敬敬禮無盡三寶。

是諸眾等人。各胡跪。嚴持香華。如法供養。願此供海
雲徧滿十方界願阿僧祇華鬘。阿僧祇衣服。阿僧祇
塗香。阿僧祇末香。阿僧祇寶葢。阿僧祇幢幡。阿僧祇
音樂歌舞等充滿。以此布施。願令阿僧祇世界寶以
用布施。阿僧祇世界寶象充滿。七支具足。性極調順。
上立金幢。金網彌覆。種種玅寶而為莊嚴。以用布施。
願令阿僧祇世界寶馬充滿。如龍馬王種種眾寶莊
嚴之具而嚴飾之。持用布施。願令阿僧祇世界妓女
充滿。悉能敷奏種種玅音。持用布施。願令阿僧祇世
界男女充滿。持用布施。願令阿僧祇世界巳身充滿。
發菩提心而用布施。願令阿僧祇世界巳頭充滿。起

不放逸心而用布施。願令阿僧祗世界巳眼充滿。而
用布施願。令阿僧祇世界巳身肉血以骨髓充滿其
中。心無顧戀。持用布施。願令阿僧祗世界自在王位
克滿其中。持用布施。願令阿僧祇世界奴僕作使充
滿其中。持用布施。以如是等諸供養具。常作供養。帝
網重重。諸佛菩薩。賢聖海眾。受此供養雲。以為光明
臺。過於無邊界無量無盡。願作佛事。

供養巳。一切恭敬。

次奉施寶錯


「　寶珠自性廣大海
　七寶山等最殊勝
　出興如斯供養雲
　諸佛等處我奉獻」



唵薩㗚末怛達遏怛囉得捺布桚銘遏薩摩𠹌囉悉
癹囉捺薩麻英吽

寶錯經云。有一總持。名無量種。呪皆能成就具大功
能。總持曰。

唵悉麻囉悉麻囉眉麻捺悉葛囉麻曷呤[口*(椔-田+夕)]斡吽

次大慧施呪

唵捺麻(緊)薩㗚末(二合)怛達(引)遏怛啞斡浪雞矴三末
(重)囉三末(重)囉吽

救面然鬼王經云。若比丘比丘尼優婆塞優婆夷。若
欲供養一切三寶。應當具辦香華飲食。誦此陀羅尼
呪。以用布施。若於飲食及香華等上。誦此呪二十一
徧。於三寶處供養者。此善男子善女人等得諸天勝
玅之身。又成就具足最上供養。又如諸佛國土。尊重

讚歎三寶。諸佛憶念稱名。諸天擁護。餘無量餓鬼并
婆羅門及諸天仙處供養飲食等功德。彼經中廣說。

梵音讚佛


「　淨修諸佛力
　如應入此門
　我目甚清淨
　普見十方剎
　亦見其中佛
　菩提樹下坐
　相好莊嚴身
　無量眾團遶
　普念諸如來
　而亦不分別
　了知無量剎
　諸根及欲樂」



直言讚佛


「　譬如大寶山
　饒益諸含識
　佛山亦如是
　普益於世間
　譬如大海水
　澄淨無垢濁
　見佛亦如是
　能除諸渴愛
　譬如須彌山
　出於大海中
　世間燈亦爾
　從於法海出
　如海具眾寶
　求者皆滿足
　無師智亦然
　見者悉開悟
　如來甚深智
　無量無有數
　是故神通力
　示現難思議
　譬如工幻師
　示現種種事
　佛智亦如是
　現諸自在力
　譬如如意寶
　能滿一切欲
　最勝亦復然
　滿諸清淨願
　譬如明淨寶
　普炤一切物
　佛智亦如是
　普炤群生身
　譬如八面寶
　等鑒於諸方
　無礙燈亦然
　普炤於法界
　譬如水清珠
　能清諸濁水
　見佛亦復然
　諸根悉清淨」



  
  * 南無大方廣佛華嚴經中華藏世界海十身無礙本尊毗盧遮那佛

  * 南無大慈大悲五百誓願五濁救苦釋迦牟尼佛
  * 南無東方滿月世界十二上願五濁救苦藥師琉璃光王佛
  * 南無西方極樂世界四十八願五濁救苦阿彌陀佛
  * 南無十方三世盡虗空界微塵剎土中大方廣佛華嚴經圓滿教海
  * 南無大方廣佛華嚴經中主於行願真理普賢菩薩摩訶薩
  * 南無大方廣佛華嚴經中主於信解證智文殊師利菩薩摩訶薩
  * 南無大慈大悲五濁救苦千手千眼觀世音菩薩摩訶薩
  * 南無大願弘深五濁救苦出無佛世安慰人心常住琰魔羅界地藏王菩薩摩訶薩
  * 南無十方三世盡虗空界微塵剎土中十信菩薩十住菩薩十行菩薩十迴向菩薩十地菩薩等覺菩薩徧法界剎海微塵數菩薩一切海眾
  * 南無大方廣佛華嚴經末會中修證五相處五十五聖者
  * 南無大方廣佛華嚴經末會中圓器上根百城求法一生之內菩薩行圓為末世頓門修證軌範善財菩薩摩訶薩
  * 南無十方三世盡虗空界微塵剎土中法身色身形相舍利寶塔寺宇一切佛事又於法藏及講法處

  * 南無大願摜甲求生淨土末濁夏國護持正法護法國師
  * 至心歸命。禮大方廣佛華嚴經華藏世界海本尊毗盧遮那佛


「　十方盡歸命
　滅罪增淨信
　願生華藏海
　極樂淨土中」



經云。復次示現宮殿主晝神(至)如是解脫華瓔得。


「　願共諸眾生
　往生華藏海
　極樂淨土中」



次法界菩提道場中主晝神眾

  
  * 南無得普入一切世間解脫門示現宮殿主晝神
  * 南無得普觀察一切眾生皆利益令歡喜滿足解脫門發起慧香主晝神
  * 南無得能放無邊可愛樂法光明解脫門樂勝莊嚴主晝神
  * 南無得開發無邊眾生清淨信解心解脫門華香玅光主晝神
  * 南無得積集莊嚴普光明力解脫門普集玅藥主晝神
  * 南無得普開悟一切苦樂眾生皆令得法樂解脫門樂作喜目主晝神
  * 南無得十方法界差別身解脫門觀方普現主晝神
  * 南無得救護一切眾生令安樂解脫門大悲威力主晝神

  * 南無得普生喜足功德力解脫門善根光炤主晝神
  * 南無得聲稱普聞眾生見者皆獲益解脫門玅華瓔珞主晝神
  * 南無如是等而為上首。其數無量。一切主晝神。


「　十方盡歸命
　滅罪生淨信
　願生華藏海
　極樂淨土中」



經云。復次普德淨光主夜神(至)此現福神之所入。


「　願共諸眾生
　往生華藏海
　極樂淨土中」



次法界菩提道場中主夜神眾

  
  * 南無得寂靜禪定樂大勇徤解脫門普德淨光主夜神
  * 南無得廣大清淨可愛樂功德相解脫門喜眼觀世主夜神
  * 南無得普現世間調伏眾生解脫門護世精氣主夜神
  * 南無得積集廣大歡喜心解脫門寂靜海音主夜神
  * 南無得甚深自在悅意言音解脫門普現吉祥主夜神
  * 南無得光明滿足廣大歡喜藏解脫門普發樹華主夜神
  * 南無得開悟眾生令成熟善根解脫門平等護育主夜神
  * 南無得救護眾生無邊慈解脫門遊戲快樂主夜神
  * 南無得普現莊嚴大悲門解脫門諸根常喜主夜神

  * 南無得普使一切眾生所樂滿足解脫門示現淨福主夜神
  * 南無如是等而為上首。其數無量。一切主夜神。


「　十方盡歸命
　滅罪增淨信
　願生華藏海
　極樂淨土中」



經云。復次徧住一切主方神(至)此徧遊神之解脫。


「　願共諸眾生
　往生華藏海
　極樂淨土中」



次法界菩提道場中主方神眾

  
  * 南無得普救護力解脫門徧住一切主方神
  * 南無得成辦化一切眾生神通業解脫門普現光明主方神
  * 南無得破一切暗障生喜樂大光明解脫門光行莊嚴主方神
  * 南無得普現一切處不唐勞解脫門周行不礙主方神
  * 南無得示現等一切眾生數名號發生功德解脫門永斷迷惑主方神
  * 南無得恒發玅音令聽者皆歡喜解脫門徧遊淨空主方神
  * 南無得如龍普雨令眾生歡喜解脫門雲幢大音主方神
  * 南無得示現一切眾生業無差別自在力解脫門髻目無亂主方神
  * 南無得觀察一切趣生中種種業解脫門普觀世業

  * 南無得所作事皆究竟生一切眾生歡喜解脫門周徧遊覽主方神
  * 南無如是等而為上首。其數無量。一切主方神。


「　十方盡歸命
　滅罪增淨信
　願生華藏海
　極樂淨土中」



經云。復次淨光普炤主空神(至)普現能觀察。


「　願共諸眾生
　往生華藏海
　極樂淨土中」



次法界菩提道場中主空神眾

  
  * 南無得普知諸趣一切眾生心解脫門淨光普炤主空神
  * 南無得普入法界解脫門普遊深廣主空神
  * 南無得了達無邊境界身相解脫門生吉祥風主空神
  * 南無得能除一切眾生業惑障解脫門離障安住主空神
  * 南無得普觀察思惟廣大行海解脫門廣步玅髻主空神
  * 南無得大悲光普救護一切眾生厄難解脫門無礙光𦦨主空神
  * 南無得普入一切無所著福德力解脫門無礙勝力主空神
  * 南無得能令一切眾生心離諸葢清淨解脫門離垢光明主空神

  * 南無得普見十方智光明解脫門深遠玅音主空神
  * 南無得不動本處而普現世間解脫門光徧十方主空神
  * 南無如是等而為上首。其數無量。一切主空神。


「　十方盡歸命
　滅罪增淨信
　願生華藏海
　極樂淨土中」



經云。復次無礙光明主風神(至)此普炤神之所見。


「　願共諸眾生
　往生華藏海
　極樂淨土中」



次法界菩提道場中主風神眾

  
  * 南無得普入佛法及一切世間解脫門無礙光明主風神
  * 南無得無量國土佛出現咸廣大供養解脫門普現勇業主風神
  * 南無得以香風普滅一切眾生病解脫門飄擊雲幢主風神
  * 南無得普生一切眾生善根令摧滅重障山解脫門淨光莊嚴主風神
  * 南無得能破無邊惡魔眾解脫門力能竭水主風神
  * 南無得永滅一切眾生怖解脫門大聲徧吼主風神
  * 南無得入一切諸法實相辯才海解脫門樹杪埀髻主風神
  * 南無得調伏一切眾生方便藏解脫門普行無礙主風神
  * 南無得入寂靜禪定門滅極重愚癡闇解脫門種種

  * 南無得隨順一切眾生行無礙力解脫門大光普炤主風神
  * 南無如是等而為上首。其數無量。一切主風神。


「　十方盡歸命
　滅罪增淨信
　願生華藏海
　極樂淨土中」



經云。復次普光𦦨藏主火神(至)此震音神之所了。


「　願共諸眾生
　往生華藏海
　極樂淨土中」



次法界菩提道場中主火神眾

  
  * 南無得悉除一切世間闇解脫門普光𦦨藏主火神
  * 南無得能息一切眾生諸惑漂流熱惱苦解脫門普集光幢主火神
  * 南無得無動福力大悲藏解脫門大光徧照主火神
  * 南無得觀如來神通力示現無邊際解脫門眾玅宮殿主火神
  * 南無得光明炤耀無邊虗空界解脫門無盡光髻主火神
  * 南無得種種福莊嚴寂靜光解脫門種種𦦨眼主火神
  * 南無得能滅一切世間諸趣熾然苦解脫門十方宮殿如須彌山主火神
  * 南無得自在開悟一切世間解脫門威光自在主火神
  * 南無得永破一切愚癡執著見解脫門光照十方主

  * 南無得成就一切願力大震吼解脫門雷音電光主火神
  * 南無如是等而為上首。其數無量。一切主火神。


「　十方盡歸命
　滅罪增淨信
　願生華藏海
　極樂淨土中」



次偷盜罪懺悔

惟願帝網無盡佛法僧寶。毗盧遮那如來。普賢文殊
海會聖眾。世出世神。慈悲本願。放大光明。炤於法會。
證盟護念。哀愍攝受。願我及一切眾生海。自從無始。
直至今時。業海無盡。帝網重重。一切偷盜罪業。發露
懺悔。

夫偷盜者。智度論云。知他物生盜心。取物去離本處。
物屬我。是名盜。若不作。是名不盜。其餘方便計較乃
至手。捉未離地者。是名助盜法。財物有二種。有屬他
有。不漏他。取屬他物。是為盜罪。屬他物亦有二種。一
者聚落中。二者空地。此二處物盜心取。得盜罪。若物
在空地。當撿挍知。是物近誰國。是物應當有屬。不應
取。如毗尼中說。種種不盜。是名不盜相。問曰。不盜有
何等利。答曰。人命有二種。一者內。二者外。若奪財物。
是為奪外命。何以故。命依飲食衣被等故活。若劫若
奪。是名奪外命。以是事故。有智之人不應劫奪。復次
當自思惟。劫奪得物。以自供養。雖身充足。會亦當死。
死入地獄。家室親屬雖共受樂。獨自受罪。亦不能救。

巳得此觀。應當不盜。復次是不與取有二種。一者偷。
二者劫。此二共名不與取。於不與取中。盜為最重。何
以故。一切人以財自活。而或穿踰盜取。是最不淨。何
以故。無力勝人。畏死盜取。故劫奪之中。盜為重罪。問
曰。劫奪之人。今世有人讚美其徤。於此劫奪。何以放
捨。答曰。不與而偷盜。是不善相。劫奪之中雖有差降。
俱為不善。譬如美食雜毒。惡食雜毒。美惡雖殊。雜毒
不異。亦如明暗蹈火。晝夜雖異。燒足一也。今世愚人
不識罪福三世果報。無仁慈心。見人能以力相侵。強
奪他財。讚以為強。諸佛賢聖慈愍一切。了達三世。殃
禍不朽。所以不稱譽。是故知。劫盜之罪俱為不善。善
人行者之所不為。如佛說。不與取有十罪。何等為十。
一者。物主常嗔。二者。重疑(重罪人疑)。三者。非時行不籌量。
四者。朋黨惡人遠離賢善。五者。破善相。六者。得罪於
官。七者。財物沒入。八者。種貧窮業因緣。九者。死入地
獄。十者。若出為人勤苦求財。五家所共。若王若賊。若
火若水。若不愛子用。乃至藏埋亦失。罪報懺悔。

我等為無明所覆。不識偷盜罪因。今遇道場。方乃覺
知。歸命毗盧遮那如來及一切賢聖海眾。燒香散華。
偷盜罪業發露懺悔。不敢覆藏。由此因緣。我及法界
眾生海偷盜重罪。願皆清淨。

次懺悔滅罪印呪

唵薩栗末(二合)巴(引)巴眉悉普怛[口*捺]曷[口*捺]末曰囉也莎
曷(應誦三徧)



「　百劫積集罪
　一念悉盪除
　如火焚枯草
　滅盡無有餘」




「　我昔所造諸惡業
　皆由無始貪瞋癡
　從身語意之所生
　一切我今皆懺悔」



懺悔巳。至心歸命。禮本尊毗盧遮那佛。

○(白)眾等聽說經中無常偈


「　欲洄澓所轉
　中後常苦惱
　云何愚癡人
　於欲生愛樂
　如妙色華毒
　如觸猛火𦦨
　欲樂亦如是
　後受大苦惱
　如火益眾薪
　其𦦨不可滅
　自他俱能燒
　欲樂亦如是」



大方廣佛華嚴經海印道場十重行願常徧禮懺儀
卷第五
