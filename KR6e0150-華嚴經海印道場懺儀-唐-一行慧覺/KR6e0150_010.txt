











大方廣佛華嚴經海印道場十重行願常徧禮懺儀
卷第十
唐　蘭山雲巖慈恩寺護法國師一行沙門慧覺依經錄
宋　蒼山載光寺沙門普瑞補註
明　欽褒忠義忠藎四川布政佛弟子木增訂正
雞山寂光寺沙門讀徹參閱
天台習教觀沙門正止治定

第十晌


一切恭敬敬禮無盡三寶。

是諸眾等人各胡跪。嚴持香華。如法供養。願此供海
雲徧滿十方界。願此阿僧祇世界妙寶充滿。阿僧祗
世界衣服充滿。阿僧祇世界妙香充滿。阿僧祗世界
莊嚴具充滿。阿僧祇世界無量摩尼寶充滿。阿僧祇
世界妙華充滿。阿僧祇世界上味充滿。阿僧祇世界
財貨充滿。阿僧祇世界牀座充滿。蓋以寶帳敷以妙
衣阿僧祇世界種種莊嚴寶冠充滿。以如是等諸供
養具。常作供養帝網重重諸佛菩薩賢聖海眾。受此
供養雲。以為光明臺。廣於無邊界。無量無盡。願作佛
事。

供養巳。一切恭敬。

次奉施寶錯


「　寶珠自性廣大海
　七寶山等最殊勝
　出興如斯供養雲
　諸佛等處我奉獻」



唵薩㗚末怛達遏怛囉得捺布拶銘遏薩摩𠹌囉悉
癹囉捺薩麻英吽

寶錯經云。有一總持。名無量種呪。皆能成就具大功
能。總持曰。

唵悉麻囉悉麻囉眉麻捺悉葛囉麻曷令[口*(椔-田+夕)]斡吽

次大慧施印呪

唵捺麻(緊)薩㗚末(二合)怛達(引)遏怛啞斡浪雞矴三末
(重)囉三末(重)囉吽

梵音讚佛



「　佛身無差別
　充滿於法界
　能令見色身
　隨機善調伏
　此會諸佛子
　善修眾智慧
　斯人巳能入
　如是方便門
　一一國土中
　普演廣大音
　說佛所行處
　周聞十方剎」



直言讚佛


「　世尊往昔於諸有
　微塵佛所修淨業
　故獲種種寶光明
　華藏莊嚴世界海
　廣大悲雲徧一切
　捨身無量等剎塵
　以昔劫海修行力
　今此世界無諸垢
　放大光明徧住空
　風力所持無動搖
　佛藏摩尼普嚴飾
　如來願力令清淨
　普散摩尼妙藏華
　以昔願力空中住
　種種堅固莊嚴海
　光明雲布滿十方
　諸摩尼中菩薩雲
　普詣十方光熾然
　光燄成輪妙華飾
　法界周流靡不徧
　一切寶中放淨光
　其光普照眾生海
　十方國土皆周徧
　咸令出苦向菩提
　寶中佛數等眾生
　從其毛孔出化形
　梵王帝釋輪王等
　一切眾生及諸佛
　化現光明等法界
　光中演說諸佛名
　種種方便示調伏
　普應群生無不盡
　華藏世界所有塵
　一一塵中見法界
　寶光現佛如雲集
　此是如來剎自在
　廣大願雲周法界
　於一切劫化群生

　普賢智地行悉成
　所有莊嚴從此出」



  
  * 南無大方廣佛華嚴經中華藏世界海十身無礙本尊毗盧遮那佛
  * 南無大慈大悲五百誓願五濁救苦釋迦牟尼佛
  * 南無東方滿月世界十二上願五濁救苦藥師琉璃光王佛
  * 南無西方極樂世界四十八願五濁救苦阿彌陀佛
  * 南無十方三世盡虗空界微塵剎土中大方廣佛華嚴經圓滿教海
  * 南無大方廣佛華嚴經中主於行願真理普賢菩薩摩訶薩
  * 南無大方廣佛華嚴經中主於信解證智文殊師利菩薩摩訶薩
  * 南無大慈大悲五濁救苦千手千眼觀世音菩薩摩訶薩
  * 南無大願弘深五濁救苦出無佛世安慰人心常住琰魔羅界地藏王菩薩摩訶薩
  * 南無十方三世盡虗空界微塵剎土中十信菩薩十住菩薩十行菩薩十迴向菩薩十地菩薩等覺菩薩徧法界剎海微塵數菩薩一切海眾
  * 南無大方廣佛華嚴經末會中修證五相處五十五聖者
  * 南無大方廣佛華嚴經末會中圓器上根百城求法一生之內菩薩行圓為末世頓門修證軌範善財

  * 南無十方三世盡虗空界微塵剎土中法身色身形相舍利寶墖寺宇一切佛事又於法藏及講法處菩薩賢聖一切海眾
  * 南無大願摜甲求生淨土末濁夏國護持正法護法國師
  * 至心歸命禮大方廣佛華嚴經華藏世界海本尊毗盧遮那佛
  * 南無十身無礙毗盧遮那如來道場一切海眾
  * 南無華藏莊嚴世界海毗盧遮那因果法門


「　十方盡歸命
　滅罪增淨信
　願生華藏海
　極樂淨土中」



華藏世界品第五

初明華藏因果自體

經云爾時普賢菩薩(至)塵數大願之所嚴淨。


「　願共諸眾生
　往生華藏海
　極樂淨土中」



○次所依風輪

經云諸佛子此華藏莊嚴世界(至)所有莊嚴從此出。


「　願共諸眾生
　往生華藏海
　極樂淨土中」



  
  * 南無此閻浮提七處九會周徧法界毗盧遮那道場一切海眾
  * 南無百億娑婆同類一界周徧法界毗盧遮那道場一切海眾
  * 南無異類數樹形等二十剎周徧法界毗盧遮那道

  * 南無無邊妙華光香水海普照十方熾然寶光明世界種中周徧法界毗盧遮那道場一切海眾
  * 南無華藏世界有十不可說佛剎微塵數世界種中周徧法界毗盧遮那道場一切海眾
  * 南無華藏世界外盡十方法界剎海猶如華藏周徧法界毗盧遮那道場一切海眾
  * 南無其前諸剎皆以塵成一一塵中皆有佛剎同異類剎周徧法界毗盧遮那道場一切海眾
  * 南無徧虗空界有剎無剎有塵無塵置一塵處有無邊同類異類剎周徧法界毗盧遮那道場一切海眾
  * 南無其一一微塵各攝多剎海又此剎等復有微塵彼諸塵內復有剎海塵塵無盡剎剎不斷如天帝網重重重重不可稱量周徧法界毗盧遮那道場一切海眾
  * 南無徧虗空法界十方三世一切剎海皆亦如是諸佛道場一切海眾
  * 南無華藏世界香水海中種種光明蘂香幢大蓮華上等眾生數一切諸佛
  * 南無華藏世界所有微塵一一塵中見四法界寶光明中如雲聚現一切諸佛
  * 南無如是等華藏世界微塵數香水海如雲靉靆滿十方界諸摩尼中如雲一切菩薩海眾



「　十方盡歸命
　滅罪增淨信
　願生華藏海
　極樂淨土中」



二華藏海布列莊嚴(分六)

○一金剛輪山

經云爾時普賢菩薩(至)佛自在力咸令徧。


「　願共諸眾生
　往生華藏海
　極樂淨土中」



○二臺面寶地(了悟心性願相應也)

經云爾時普賢菩薩(至)如是一切諸神變。


「　願共諸眾生
　往生華藏海
　極樂淨土中」



○地面三香水

經云爾時普賢菩薩(至)悉是如來自在力。


「　願共諸眾生
　往生華藏海
　極樂淨土中」



○四海間香河

經云爾時普賢菩薩(至)炳然顯現諸佛影。


「　願共諸眾生
　往生華藏海
　極樂淨土中」



○五河間華林

經云爾時普賢菩薩(至)隨其意樂悉清淨。


「　願共諸眾生
　往生華藏海
　極樂淨土中」



○六總結莊嚴

經云爾時普賢菩薩(至)本願力故住其中。


「　願共諸眾生
　往生華藏海
　極樂淨土中」



  
  * 南無華藏世界金剛輪圍山摩尼樹中現大光明一一光中一切毗盧遮那如來
  * 南無華藏世界金剛輪圍山諸莊嚴中無邊色相現

  * 南無華藏世界諸寶地中如帝釋網重重無盡行布現影一切諸佛
  * 南無華藏世界一一香水海各有四天下極微塵數香水海寶雲蓋中一切毗盧遮那如來
  * 南無華藏世界一一香水海各有四天下微塵數香河寶雲蓋中一切諸佛
  * 南無華藏世界香河漩澓各有所修因行種種形相悉寶中出一切諸佛
  * 南無華藏世界大香水河清淨珠玉如雲靉靆香河悉蓋彼珠網中顯現晃耀一切諸佛
  * 南無華藏世界諸香水河兩間地上諸寶樹林中現廣大身一切諸佛
  * 南無華藏世界諸香水河兩間地上眾寶莊嚴大光明中一切諸佛
  * 南無華藏世界諸香水河兩間地上一一極微塵數海中一切諸佛
  * 南無華藏世界金剛輪圍山中執蓋燒香徧滿法界無邊菩薩一切海眾
  * 南無華藏世界諸寶地中徧遊十方宣說大願諸大菩薩一切海眾
  * 南無華藏世界十不可說微塵數海中持種種蓋現神通力無邊菩薩一切海眾
  * 南無華藏世界香水漩澓妙音聲中常出如雲徧滿

  * 南無如是等華藏世界不可說香水海微塵中佛子道場一切海眾


「　十方盡歸命
　滅罪增淨信
　願生華藏海
　極樂淨土中」



次毀犯禁戒呵責懺悔

惟願帝網無盡佛法僧寶。毗盧遮那如來。普賢文殊
海會聖眾。世出世神。慈悲本願。放大光明。炤於法會。
證明護念。哀愍攝受。願我及一切眾生海。自從無始。
直至今時。業海無盡。帝網重重。毀戒罪𠎝。發露懺悔。

智度論云。罪不罪不可得故。應具足尸羅波羅蜜。尸
羅(秦言性善)好行善道。不自放逸。是名尸羅。或受戒行善。
或不受戒行善。皆名尸羅。尸羅者。略說身口律儀有
八種。不惱害。不劫盜。不邪淫。不妄語。不兩舌。不惡口。
不綺語。不飲酒。及淨命。是名戒。若不護放捨。是名破
戒。破此戒者。墮三惡道中。若下持戒生人中。中持戒
者生六欲天中。上持戒又行四禪四空定。生色無色
界清淨天中。上持戒有三種。下清淨持戒得阿羅漢。
中清淨持戒得辟支佛。上清淨持戒得佛道。不著不
猗。不破不缺。聖所讚愛。如是名為上清淨持戒。若慈
愍眾生故。為度眾生故。亦知戒實相故。心不猗著。如
此持戒。將來至佛道。如此名為得無上佛道戒。若人
求大善利。常堅持戒。如惜重寶。如護身命。何以故。譬
如大地一切萬物有形之類。皆依地而住。戒亦如是。

戒為一切善法住處。復次譬如無足欲行。無翅欲飛。
無船欲渡。是不可得。若無戒欲求好果。亦復如是。若
人棄捨此戒。雖山居苦行食果服藥。與禽獸無異。若
有人但服水為戒。或服乳。或服氣。或剃髮。或長𩬊。或
頂留少許髮。或著袈裟。或著白衣。或著草衣。或木皮
衣。或冬入水。或夏火炙。若自墜高嵓。若於恒河中洗。
若日三浴。再供養火。種種祠祀。種種呪願。受行苦行。
以無此戒。空無所得。若有人雖處高堂大殿好衣美
食。而能行此戒者。得生好處及得道果。若貴若賤。若
小若大。能行此淨戒。皆得大利。若破此戒。無貴無賤。
無大無小。皆不得隨意生善處。復次破戒之人。譬如
清涼池而有毒蛇。不中澡浴。亦如好華果樹而多逆
㓨。若人雖在貴家生身體端正廣學多聞。而不樂持
戒。無慈愍心。亦復如是。如偈說。


「　貴而無智則為衰
　智而憍慢亦為衰
　持戒之人而毀戒
　今世後世一切衰」



人雖貧賤。而能持戒。勝於富貴。而破戒者。華香木香
不能遠聞。持戒之香周徧十方。持戒之人具足安樂。
名能遠聞。天人敬愛。現世常得種種快樂。若欲天上
人中富貴長壽。取之不難。持戒清淨所願皆得。復次
持戒之人見破戒人。刑獄拷掠。種種苦惱。自知永離
此事。以為欣慶。若持戒之人。見善人得譽名聞快樂。
心自念言。如彼得譽。我亦有分。破戒之人壽終之時。
風刀解身。筋脉斷絕。自知持戒清淨之人心不怖畏。

如偈中說。


「　大惡病中
　戒為良藥
　大恐怖中
　戒為守護
　死暗冥中
　戒為明燈
　於惡道中
　戒為橋梁
　死海水中
　戒為大船」



復次持戒之人常得今世人所敬養。心樂不悔。衣食
無乏。死得生天。後得佛道。持戒之人無事不得。破戒
之人一切皆失。譬如有人常供養天。其人貧窮。一心
供養。滿十二歲。求索富貴。天愍此人。自現其身而問
之曰。汝求何等。答曰。我求富貴。欲令心之所願一切
皆得。天與一器。名曰得瓶。而語之言。所須之物皆從
瓶出。其人得巳。應意所欲。無所不得。得如意巳。具作
好舍象馬車乘。七寶具足。供給賓客。事事無乏。客問
之言。汝先貧窮。今日何由得如此富。答言。我得天瓶。
瓶能出此種種眾物。故富如是。客言。出瓶見示并所
出物。即為出瓶。瓶中引出種種眾物。其人憍佚。立瓶
上舞。瓶即破壞。一切眾物亦一時滅。持戒之人亦復
如是。種種妙樂無願不得。若人破戒憍佚自恣。亦如
彼人破瓶失利。復次持戒之人名稱之香。今世後世
周滿天上。及在人中。復次持戒之人人所樂施。不惜
財物。不修世利。而無所乏。得生天上。十方佛前入三
乘道。而得解脫。唯種種邪見持戒後無所得。復次若
人雖不出家。但能修行戒法。亦得生天。若人持戒清
淨。行禪智慧。欲求度脫老病死苦。此願必得。持戒之

人雖無兵仗。眾惡不加。持戒之財無能奪者。持戒親
親雖死不離。持戒莊嚴勝於七寶。以是之故。當護於
戒如護身命。如愛寶物。破戒之人受苦萬端。如向貧
人破瓶失物。復次持戒之人觀破戒人罪。應自勉勵。
一心持戒。云何名為破戒人罪。破戒之人人所不敬。
其家如塚。人所不到。破戒之人失諸功德。譬如枯樹。
人不愛樂。破戒之人如霜蓮華。人不喜見。破戒之人。
惡心可畏。譬如羅剎。破戒之人。人不歸向。譬如渴人。
不向枯井。破戒之人心常疑悔。譬如犯事之人。常畏
罪至。破戒之人如田被雹。不可依仰。破戒之人譬如
苦瓜。雖形似甘種。而不可食。破戒之人如賊聚落。不
可依止。破戒之人譬如大病。人不欲近。破戒之人不
得免苦。譬如惡道難可得過。破戒之人不可共止。譬
如惡賊難可親近。破戒之人譬如火坑。行者避之。破
戒之人難可共住。譬如毒蛇。破戒之人不可近觸。譬
如大火。破戒之人譬如破船。不可乘渡。破戒之人譬
如吐食。不可更噉。破戒之人在好眾中。譬如惡馬在
善馬群中。破戒之人與善人異。如驢在牛群。破戒之
人在精進眾。譬如𤻝兒在徤人中。破戒之人雖似比
丘。譬如死屍在眠人中。破戒之人譬如偽珠在真珠
中。破戒之人譬如伊蘭在栴檀林中。破戒之人雖形
似善人。內無善法。雖復剃頭染衣。次第捉籌。名為比
丘。實非比丘。破戒之人若著法衣則是熱銅鐵鍱以
纏其身。若持鉢盂則是盛洋銅器。若所噉食則是吞

燒鐵丸飲熱洋銅。若受人供養供給則是地獄獄卒
守人。若入精舍則是入大地獄。若坐眾僧床榻是為
坐熱鐵牀上。復次破戒之人常懷怖懼。如重病人。常
畏死至。亦如五逆罪人。心常自念。我為佛賊。藏覆避
畏。如賊畏人。歲月日過。常不安隱。破戒之人雖得供
養利樂。是樂不淨。譬如愚人供養莊嚴死屍。智者聞
之惡不欲見。如是種種無量破戒之罪。不可稱說。行
者應當一心持戒。

我等為無明所覆。不識毀戒罪因。今遇道場。方乃覺
知。歸命毗盧遮那如來及一切賢聖海眾。燒香散華。
毀戒罪業。發露懺悔。不敢覆藏。由此因緣。我及法界
眾生海一切業報。願皆清淨。

次懺悔滅罪印呪

唵薩栗末(二合)巴(引)巴眉悉普怛[口*捺]曷捺末日囉也莎
曷(應誦三徧)


「　百劫積集罪
　一念悉盪除
　如火焚枯草
　滅盡無有餘」




「　我昔所造諸惡業
　皆由無始貪瞋癡
　從身語意之所生
　一切我今皆懺悔」



懺悔巳。至心歸命。禮本尊毗盧遮那佛。

○(白)眾等聽說經中無常偈


「　如是知諸法
　一切皆生滅
　莫行放逸心
　放逸遇毒害
　謹慎不放逸
　是處名甘露
　若行放逸心
　是名為死狗
　見此危脆苦

　離欲早修禪
　禪定方為樂
　如經中偈曰
　若有如癡心
　於愛欲愛樂
　後得衰惱巳
　其心即生悔
　欲火所燒者
　為境界所誑
　不得寂靜道
　一切上樂處」



大方廣佛華嚴經海印道場十重行願常徧禮懺儀
卷第十
