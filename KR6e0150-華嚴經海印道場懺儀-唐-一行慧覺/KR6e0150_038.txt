











大方廣佛華嚴經海印道場十重行願常徧禮懺儀
卷第三十八
唐　蘭山雲巖慈恩寺護法國師一行沙門慧覺依經錄
宋　蒼山載光寺沙門普瑞補註
明　欽褒忠義忠藎四川布政佛弟子木增訂正
雞山寂光寺沙門讀徹參閱
天台習教觀沙門正止治定

第三十八晌

次等覺位中攝德成因彌勒菩薩會

一切恭敬敬禮無盡三寶。

是諸眾等人各胡跪。嚴持香華。如法供養。願此供海
雲。徧滿十方界。竪百萬億寶幢。懸百萬億寶幡。垂百

萬億寶繒帶。然百萬億寶香爐。布百萬億寶鬘。持百
萬億寶扇。執百萬億寶拂。懸百萬億寶鈴網。微風吹
動出妙音聲。百萬億寶欄楯。周帀圍繞。百萬億寶多
羅樹。次第行列。百萬億妙寶窻牗。綺麗莊嚴。百萬億
寶樹。周帀垂蔭。百萬億寶樓閣。延袤綺飾。百萬億寶
門。垂布瓔珞。百萬億金鈴。出妙音聲。百萬億吉祥相
瓔珞。嚴淨垂下。以如是等諸供養具。常作供養。帝網
重重。諸佛菩薩賢聖海眾。受此供養雲。以為光明臺。
廣於無邊界無量無盡。願作佛事。

供養巳。一切恭敬。

次奉施寶錯呪


「　寶珠自性廣大海
　七寶山等最殊勝
　出興如斯供養雲
　諸佛等處我奉獻」



唵薩㗚末怛達遏怛囉得捺布桚銘遏薩摩𠹌囉悉
癹囉捺薩麻英吽

寶錯經云。有一總持名無量種呪。皆能成就具大功
能。總持曰。

唵悉麻囉悉麻囉眉麻捺悉葛囉麻曷令[口*(椔-田+夕)]斡吽

次運心供養呪(以二手金剛合掌置于頂上應誦此呪)

唵薩㗚末(二合)㗚達(二合)眉嗚能遏(二合)矴(切〔聲〕)悉癹囉兮慢
(引)遏遏捺竿莎(引)訶

梵音讚佛


「　法身同虗空
　無礙無差別
　色形如影像
　種種眾相現
　影像無方所
　如空無體性

　智慧廣大人
　了達其平等
　能於諸佛身
　安住智所行
　速入如來地
　普攝於法界」



直言讚佛


「　雪山有藥王
　名為無盡根
　能生一切樹
　根莖葉華實
　佛智亦如是
　如來種中生
　既得菩提巳
　復生菩薩行
　如人把乾草
　置之於劫燒
　金剛猶洞然
　此無不燒理
　三世劫與剎
　及其中眾生
　彼草容不燒
　此佛無不知
　有風名散壞
　能壞於大千
　若無別風止
　壞及無量界
　大智風亦爾
　滅諸菩薩惑
　別有善巧風
　令住如來地
　如有大經卷
　量等三千界
　在於一塵內
　一切塵悉然
　有一聰慧人
　淨眼悉明見
　破塵出經卷
　普饒益眾生
　佛智亦如是
　徧在眾生心
　妄想之所纏
　不覺亦不知
　諸佛大慈悲
　令其除妄想
　如是乃出現
　饒益諸菩薩」



  
  * 南無大方廣佛華嚴經中華藏世界海十身無礙本尊毗盧遮那佛
  * 南無大慈大悲五百誓願五濁救苦釋迦牟尼佛
  * 南無東方滿月世界十二上願五濁救苦藥師琉璃光王佛
  * 南無西方極樂世界四十八願五濁救苦阿彌陀佛
  * 南無十方三世盡虗空界微塵剎土中大方廣佛華

  * 南無大方廣佛華嚴經中主於行願真理普賢菩薩摩訶薩
  * 南無大方廣佛華嚴經中主於信解證智文殊師利菩薩摩訶薩
  * 南無大慈大悲五濁救苦千手千眼觀世音菩薩摩訶薩
  * 南無大願弘深五濁救苦出無佛世安慰人心常住琰魔羅界地藏王菩薩摩訶薩
  * 南無十方三世盡虗空界微塵剎士中十信菩薩十住菩薩十行菩薩十迴向菩薩十地菩薩等覺菩薩徧法界剎海微塵數菩薩一切海眾
  * 南無大方廣佛華嚴經末會中修證五相處五十五聖者
  * 南無大方廣佛華嚴經末會中圓器上根百城求法一生之內菩薩行圓為末世頓門修證軌範善財菩薩摩訶薩
  * 南無十方三世盡虗空界微塵剎土中法身色身形相舍利寶墖寺宇一切佛事又於法藏及講法處菩薩賢聖一切海眾
  * 南無大願摜甲求生淨土末濁夏國護持正法護法國師
  * 至心歸命禮大方廣佛華嚴經華藏世界海本尊毗盧遮那佛



「　十方盡歸命
　滅罪增淨信
　願生華藏海
　極樂淨土中」



第三會攝德成因解脫法門

經云爾時善財童子(至)彼大功德尊願速還瞻覲。

攝德成因之餘

經云爾時善財童子(至)學巳成就無量功德。


「　願共諸眾生
　往生華藏海
　極樂淨土中」



攝德成因之餘

經云爾時善財童子(至)殷勤瞻仰辭退而去。


「　願共諸眾生
　往生華藏海
　極樂淨土中」



  
  * 南無南方海岸國大莊嚴園毗盧遮那莊嚴藏廣大樓閣中得入三世一切境界內不忘念智莊嚴藏解脫門彌勒菩薩摩訶薩
  * 南無般若中生具甚深智見真實法為諸佛母善巧智圓通達解脫普賢行滿作菩薩師因位究竟照了本心文殊師利菩薩摩訶薩
  * 南無圓器上根百城求法一生之內菩薩行圓為末世頓門修證軌範善財菩薩摩訶薩


「　十方盡歸命
　滅罪增淨信
　願生華藏海
　極樂淨土中」



次六根罪懺悔

惟願帝網無盡佛法僧寶毗盧遮那如來。普賢文殊
海會聖眾。世出世神。慈悲本願。放大光明。炤於法會。
證盟護念。哀愍攝受。願我及一切眾生海。自從無始

直至今時。業海無盡。帝網重重。六根罪業。發露懺悔。
觀普賢行法經云。汝今應當於諸佛前。發露先罪。至
誠懺悔。於無量世眼根因緣。貪著諸色。以著色故。貪
愛諸塵。以愛塵故。受女人身。世世生處。惑著諸色。色
壞汝眼。為恩愛奴。故色使汝經歷三界。為此弊使盲
無所見。復作是言。我今所懺眼根重罪。障蔽穢濁。盲
無所見。願佛大慈哀愍覆護。普賢菩薩。乘大法船。普
度一切十方無量諸菩薩伴。惟願慈哀。聽我悔過眼
根不善惡業障法。發露懺悔。

普賢復言。汝於多劫耳根因緣。隨逐外聲。聞妙音時。
心生惑著。聞惡聲時。起百八種煩惱賊害。如此惡耳。
報得惡事。恒聞惡聲。生諸攀緣。顛倒聽故。多墮惡道
邊地邪見不聞法處。汝應自當說巳過惡。懺悔諸罪。
我從多劫乃至今身。耳根因緣。聞聲惑著。如膠著草。
聞惡聲時。起煩惱毒。處處惑著。無暫停時。坐此竅聲。
勞我神識。墜墮三塗。今始覺知。向諸世尊。發露懺悔。

普賢菩薩。復更為說懺悔之法。汝於前世無量劫中。
以貪香故。分別諸識。處處貪著。墮落生死。汝今應當
觀大乘因。大乘因者。諸法實相。既懺悔巳。而作是言。
我於先世無量劫時。貪香味觸。造作眾惡。以是因緣。
無量世來。恒受地獄餓鬼畜生邊地邪見諸不善身。
如此惡業。今日發露。歸向諸佛正法之王。說罪懺悔。

又汝當自說舌根所作不善惡業。此舌根者。動惡業
相。妄言綺語惡口兩舌。誹謗佛語。讚歎邪見。說無益

語。如是眾多諸雜惡業。搆鬬壞亂。法說非法。如是眾
罪。今悉懺悔。此舌過患。無量無邊。諸惡業㓨。從舌根
出。斷正法輪。從此舌起。如此惡舌斷功德種。於非義
中。多端強說。讚歎邪見。如火益薪。猶如猛火。傷害眾
生。如飲毒者。無瘡疣死。如此罪報惡邪不善。當墮惡
道。百劫千劫。以妄語故。墮大地獄。我今歸向南無諸
佛。發露黑惡。誠心懺悔。

又汝今應當身心懺悔。身者殺盜淫。心者念諸不善。
造十惡業。及五無間。猶如猿猴。亦如黐膠。處處貪著。
徧至一切六情根中。此六根業。枝條華葉。悉滿三界
二十五有一切生處。亦能增長無明老死十二苦事。
八邪八難。無不經歷。我今應當懺悔如是惡不善業。
十方諸佛。說懺悔法。菩薩所行。不斷結使。不住使海。
觀心無心。從顛倒想起。如此想心從妄想起。如空中
風無依止處。如是法相。不生不沒。何者是罪。何者是
福。我心自空。罪福無主。一切諸法皆亦如是。無住無
壞。如是懺悔。觀心無心法。不住法中。諸法解脫。滅諦
寂靜。如是想者。名大懺悔。


「　一切業障海
　皆從妄想生
　若欲懺悔者
　端坐念實相
　眾罪如霜露
　慧日能消除
　是故應至心
　勤懺六根罪」



又古德頌云。


「　障蔽普眼功德者
　皆由無始眼界故
　以於色處起憎愛
　今三寶處誠懺悔

　不聞如來正法者
　皆由無始耳界故
　以於音聲而迷執
　今三寶處誠懺悔
　不熏戒定慧香者
　皆由無始鼻界故
　以於諸香而執著
　今三寶處誠懺悔
　不能流傳正法者
　皆由無始舌界故
　以愛樂嘗諸惡味
　今三寶處誠懺悔
　不證法身功德者
　皆由無始身界故
　以造種種諸罪𠎝
　今三寶處誠懺悔
　不了正見心眼者
　皆由無始意界故
　以起貪嗔邪見罪
　今三寶處誠懺悔」



次懺悔滅罪印呪

唵薩栗末(二合)巴(引)巴眉悉普怛[口*捺]曷捺末日羅也莎
曷(應誦三徧)


「　百劫積集罪
　一念悉盪除
　如火焚枯草
　滅盡無有餘」




「　我昔所造諸惡業
　皆由無始貪瞋癡
　從身語意之所生
　一切我今皆懺悔」



懺悔巳。至心歸命禮本尊毗盧遮那佛。

○(白)眾等聽說經中無常偈


「　若人不觀心
　常受行欲樂
　長夜久時睡
　苦惱不曾減
　癡故樂受樂
　不覺知苦惱
　後得衰惱時
　乃知得何果
　欲初似賢善
　不覺甚為惡
　此為地獄使
　專行不饒益
　盲者信此欲
　智眼者則離
　如險岸相似

　如是墮地獄
　謹慎第一友
　常能作利益
　放逸第一怨
　故應近善友
　欲徧一切身
　如第一嚴毒
　惡道第一道
　所謂放逸是」



大方廣佛華嚴經海印道場十重行願常徧禮懺儀
卷第三十八
